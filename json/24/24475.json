{"id":24475,"date":[{"year":1938,"month":8,"day":2}],"page":"12","source":"","region":"","masthead":"","special_issue":"法谭","column":"","genre":"","count":"304","ytitle":"","mtitle":"更名小启","ftitle":"","authors":["董俞"],"text":[{"type":"paragraph","text":"本刊原揭榘‘法讯’二字，于上月二十七日始，已更以‘法谭’二字代之。此曷故乎?求名实相符也。原‘法讯’仅以揭载法律消息，法界新闻，法律质疑，与乎各级法院之庭期，批示，以及司法当局所公布公示文告判例解释为限，而关于法律常识之贯输，法律学术之探讨，不预也。本刊问世后，对于庭期裁判等文字，不甚注视，颇致力于法律论文之发表，而各界读者，复多来函赞许。佥以为篇幅有限，物力可贵，与其为刻板式之事实记录，毋宁为法律常识之贯输，法律学术之探讨。盖事实记录，仅供某种人之需求，其读者限于一隅，而常识贯输，学术探讨，则可供应大众之需求也，其读者可普及多方。编者甚韪其言，愿竭心力以赴之。爰述其更名梗概如此，是为启。"}]}