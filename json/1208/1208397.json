{"id":1208397,"date":[{"year":1999,"month":7,"day":9}],"page":"10","source":"","region":"","masthead":"笔会","special_issue":"笔会","column":"北山谈艺录","genre":"","count":"406","ytitle":"","mtitle":"《墨妙亭玉筍题名》序","ftitle":"","authors":["施蛰存"],"text":[{"type":"paragraph","text":"施蛰存"},{"type":"paragraph","text":"宋熙宁五年，湖州守孙莘老构墨妙亭于郡圃，以贮郡中汉唐已来古石刻，东坡居士为撰记，并赋诗，亭下有湖石，名曰玉筍，时贤题名几满，物换星移，亭久毁圯，古石亦渐次亡失，无或存者。至明万历中，郡守竟陵吴白雪于丛莽中得苍石一峰、乃玉筍也，迨迁秩，遂携以归，至是而墨妙遗刻尽矣。清光绪中，陆存斋作吴兴金石记，张秋水撰墨妙亭碑考，皆云玉筍久佚，不傅打本，宋贤题名，竟无著录。然叶鞠裳作《语石》，则云“湖州墨妙亭有宋人书玉筍两篆字，并题名数通，同刻一石，余从厂肆得拓本，纸墨尚不甚古，决非旧拓，此当是湖之旧守携以压归装耳”，叶氏未检志乘，不知吴白雪事，然而亿则中矣。岁壬寅，余收得伏庐陈氏旧藏玉筍题名墨本四卷，居然墨妙亭下故物也，既宝藏之逾年，念此石今又不审存佚，虑其或已渐灭，而拓本亦罕能经久，遂迻录其文，为此一卷，冀他日万一可为玉筍留鸿爪也，甲辰春仲，吴兴施舍识。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\07\\9979100301.JPG\">"},{"type":"paragraph","text":"<FONT class=imgsm>图为“玉筍”摹本</FONT>"}]}