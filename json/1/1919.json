{"id":1919,"date":[{"year":1938,"month":2,"day":27}],"page":"2","source":"路透社","region":"伦敦","masthead":"","special_issue":"","column":"","genre":"","count":"385","ytitle":"","mtitle":"艾登演说 辞职原因","ftitle":"","authors":[],"text":[{"type":"paragraph","text":"【路透社伦敦二十六日电】前外相艾登昨晚在其选举区李明墩地方说明其辞职原因、谓政府所择用之途径、表明其欲获妥洽之诚意、但此未必为对于国际事件判断妥善之表示、渠深觉如必欲达此目的、则采取坚强态度亦未尝不能达之、且未有如目前途径中所寓之危险、渠所引以为虑者、政府所可得者究为坚实基础上之妥洽乎、抑为不顾基础只求覔得之安洽乎、政府今既有此决定、而国会又从而赞同之、政府势必前进渠唯有祝其圆满成功耳、渠前在国会所发之言论、渠字字恪守不渝、上周杪渠确信某外国政府所送致之某种公文、含有“今不为之、永不可能”之意、渠此种见解、迄今未变、惟渠不愿对此解释之、重要问题与其同僚多所争论、因渠信此举、无益于国家也、渠深悉目前公布有关系的公文之不可能、故渠宁愿等候历史之公判、至于外传渠因病辞职之说、绝非事实、渠所以决定辞职者、以舍此而外无他办法故也、渠始终认其决定为正当云。"}]}