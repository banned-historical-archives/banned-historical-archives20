{"id":439027,"date":[{"year":1962,"month":12,"day":28}],"page":"3","source":"","region":"","masthead":"","special_issue":"笔会","column":"","genre":"","count":"148","ytitle":"","mtitle":"浣溪纱","ftitle":"","authors":["赵朴初"],"text":[{"type":"paragraph","text":"赵朴初"},{"type":"paragraph","text":"岭南有花，玉洁而微含黄晕，香味略如梔子，而无其烈，俗呼之为鸡蛋花，嫌其俚而不切。余去夏在锡兰曾见此花，落时五瓣连蒂而下，锡人多拾以供佛，称其树为庙树，因为易名曰佛香花，作小词以记之。"},{"type":"paragraph","text":"水晕鹅黄上素衣，清馨时度一丝丝，香严自是佛前宜。微笑早参言外意，嘉名今入箧中诗，落英拈起海天思。"}]}