{"id":1199937,"date":[{"year":1999,"month":5,"day":7}],"page":"9","source":"","region":"","masthead":"笔会","special_issue":"笔会","column":"北山谈艺录","genre":"","count":"498","ytitle":"","mtitle":"戏鸿堂帖","ftitle":"","authors":["施蛰存"],"text":[{"type":"paragraph","text":"施蛰存"},{"type":"paragraph","text":"董文敏萃一生精力刻戏鸿堂帖十六卷，初系木本，摹锲极精妙。文敏提学人楚，板毁于火，遂以拓本重抚上石。木本帖后年月皆篆书，石本则以楷书为别，虽完好如故，而圭角神理，不逮木本远甚。翁覃谿谓戏鸿帖摹刻不精，所取虽多，未为上品，盖未见木本耳。吾郡初经倭乱，又逢鼎革，兵火之变种种，木刻拓本，久不可得。文敏即世后，石为郡人施叔灏所有。施氏拓本用紫色刷印，亦精，虑工人装失次第，为增列目录，缘董氏传本，均无目次也。帖石旋又为啸园沈氏所藏，红羊兵后，守卒辇送合肥李氏，而遗弃其石之断裂者。李氏得石后，复觅旧本补刻成帙，此戏鸿帖本源流，具详杨古酝苏盒文录。余尝见抄本戏鸿帖目录一卷，娄县张用栋翼九撰，殆在施氏拓本以前。合肥李氏，盖文忠公弟幼荃太常也。太常统兵至松江，携此石归，以家中无隙地，遂置于其兄勤恪公瀚章家中。太常故后，其家贷勤恪公数千金，即以此石作抵。李新吾太史经畬所刊会试硃卷中列著述数十种，有鞠洲丛刻者，或谓即此刻变名云。此事见刘声木苌楚斋随笔，可知李氏补刻缺石后，改称鞠洲帖。惜未之见，无增质证。至李氏所遗原石之断残者，四十年前，闻犹在啸园。今再经倭乱，度亦不存矣。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\05\\9957090401.JPG\">"}]}