{"id":71567,"date":[{"year":1939,"month":5,"day":5}],"page":"10","source":"","region":"","masthead":"","special_issue":"教育周刊","column":"","genre":"","count":"2527","ytitle":"","mtitle":"关于本国字典之检讨","ftitle":"","authors":["得一"],"text":[{"type":"paragraph","text":"得一"},{"type":"paragraph","text":"一、字书之递嬗"},{"type":"paragraph","text":"自东汉许君成说文解字，而释字之书，于焉肇著。其后篆书寖废，隶法推行字书乃随之而增广。于是晋吕忱有字林之撰；梁顾野王有玉篇之作。吕氏之书七卷，仅存目于隋书经籍志，今无可见。野王之作，原书具在，其间虽有舛错，而大体未亏。其分部犹一本许书，未尝变乱。惟所收字数，增衍较多。许书之后，言字书者，玉篇盖首屈一指矣。此后隋唐相嬗，小学不修，字书之继，寂然无闻。迄乎赵宋，司马温公挺生其间，佐之以王洙胡宿等，而类篇四十五卷以成。其分部仍为五百四十有四，收字五万三千余，体制犹遵旧章，搜辑亦煌煌巨制也。其时并有辽僧行均之龙龛手鉴，金韩孝彦之篇海，体例欠纯，流播未广。迨至有明，梅氏膺祚，编著字汇，始散乱许书玉篇之部居，而依照隶变，改定部首。其间分别归并，虽视前为简约；而统系则因此凌乱，不可究诘矣。又如以地支分卷帙为十二集，亦始于此。反乎明之米茶，张自烈作正字通，一沿其旧。此则自东汉以迄有明，字书之嬗递，可得而言者也。至其变革之纷多，破除前轨，别立新途，为三百年来所沿袭者，则自梅氏之作始。此外则名标韵书而兼领字书之职者，则有如唐之广韵，宋之集韵，元之韵会，明之正韵等，惟以其涉于韵书范围，姑不具论。"},{"type":"paragraph","text":"二、康熙字典之评骘"},{"type":"paragraph","text":"字典之称，前无所闻，有之自此书始。是编以正字通为蓝本，间接则仍蒙梅氏之旧，略经文臣参订，间附按志。赖其帝力，勒为官书，二百余年、承用未替。其间瑜不掩瑕，宏儒硕彦，固所轻鄙，而家弦户诵，则犹幸有此。至其可訾之处，约有数端，以愚所及，述之如下:"},{"type":"paragraph","text":"(一)部居之混乱其书部首，既改并为二百十四，部居既约，而有若干字，以无可归纳，遂不惜乱其形系以窜入之，其最可笑者，如求之入水部，尹之入尸部，巢之入川部，年之入干部，焉与燕之入火部，市与师之入巾部等；此则卤莽灭裂，贻误后来，纰缪最著者也"},{"type":"paragraph","text":"(二)证引之多误　书中所引经史子集，舛伪百出。道光时，重加刊刻，高邮王引之参与其役，摘举讹误，加以更正者，达二千五百八十八条，成考证十二册，而遗漏之处尚多:如篇名中竟有以司马迁叙传缀为一称者见人部佛字下；汉书平帝纪篇内之注文，竟认作平纪正文，而又将文帝纪篇内之注文，移置于此，复增衍其语句者，见人部佳字及寸部封字下；又有率意增衍，甚至语不可解，亦所不计，如心部怔字下，引汉书王莽传作“人民正营俱”，此“俱”字不知何来，又作何解，而其下且有“注与怔同”四字，又全出虚构。诸如此类，均未经王氏考证所揭举，大约尚不在少。此外则证引闲有过涉繁碎者，稗篇琐说，原书既非所共赏，著录更无裨大雅也。又证引说文，亦不一例。见于许书之字，时引时不引，又或载于前，或附于末。甚有不见于许书之字，而亦矫称说文者。至于每字下所引之古文，又不知其果何所据，黄茅白苇，错见纷出，迷误后进，大非所宜。"},{"type":"paragraph","text":"(三)收录之冗滥愚尝恨集韵之为书，实犯冗杂猥多之病；康煕字典收录之穴滥，殆有过之。其为赘疣从不涉用之字，至少居十之二三。来历荒唐徒占篇幅，而于检阅时增其不便。若谓多收意在该备，则备此果何所需耶?"},{"type":"paragraph","text":"(四)笔画之歧误同为一字，有在此作若于变，与在彼则忽减或忽增者，如部首止字，作四画，在欠部后歹部前，而他部凡从止之字，如文部之斌；(武字在止部入四画，而斌字在文部则入七画)疒部之疵；肉部之腐?目部之眥；(此字在上部入二画，而疵字在疒部，胔字在肉部，眥字在目部，则均入五画)山部之岿(归字在止部入十四画，而岿字在山部则入十七画)均减作三画。又或部首作甲形，而在他部则又作乙形者:如冂部之册字，中为二直，一短画，一长画，则凡从册字成形者，如删姗棚等，自当本此以归一律；而刀部；字则作删，女部木部；字则作姗棚，玉部之字则作珊，画数既歧，形体亦伪，前后纷舛，可以概见。"},{"type":"paragraph","text":"本书之阙失，约如上举。而自今日观之，亦有可取者数端:(一)其"},{"type":"paragraph","text":"音切皆分举来历，如玉篇作某切，广韵作某切，集韵作某切等，可以见声之递迁，作抉择之证悟。(二)所引典籍，皆载明篇目，便于读者按图而索。此均其优点也。愚因载于是，现正著手是书，作两种工作:一则删其冗繁，一则勘其误谬，成为简本，俾将切要，藉便后生，冀得一当也。"},{"type":"paragraph","text":"三、近来新出字典之述略"},{"type":"paragraph","text":"近年新出字书，举能删繁抉要，益求精当。而其中能准酌古今，条理详密者，则首推中华大字典。其书体例，首述说文，昭其本训。次及尔雅方言玉篇等书，数典幸不忘祖，一善也；一音一举，眉目朗列，二善也；或体古文，罗附于后，篆籕列表，汇载于前，三善也；证引简当，篇目详明，四善也；综此四长，允推冕弁。惟有义训相类，似可省约，而前后并举，终嫌复叠者。此盖沿经籍篡诂之旧，而未及从事于归并耳。至辞海辞源，重在复辞，固非专解单字之书。辞海问世最新，益得体要。辞源亦简明切用，惟所引书不详篇目，此则读者或感其难于检索耳。更有进者，上述志构，均鸿编巨制，卷帙繁富，佩触幼学，专得人人而有之。嘉惠之功，惜未广被。商务取辞源中单字之一部，成为简本，另名新字典，颇便后学。编著舞海诸公，似宜取其意藉以广惠士林也。"},{"type":"paragraph","text":"四、中小学学生于检阅字典应"},{"type":"paragraph","text":"受相当之训练今之言教学文字者，恒倡学生自动之说。谓学生当自检字者，养成阅读能力，此诚笃论。惟教者于部号音读，偏旁常识，则素所忽置，阙焉不详。今所沿用之二百十四部，不能得其读者。约居十之二三。其中若干，犹有俗称，如宀呼为宝盖头，疒呼为疾壳子，走呼为牵走子:而如冖厂夂刃等字，则并俗称而无之。又如歹则读之为戴，爿则读之为办，疋则读之得匹，影则读之为发，襾则径以得西，采则径以为采，文人士流，每或忽此，中小学生，更无论矣。所谓习焉而不察者，殆无逾于是欤。又如阝之在左在右，无妨互易，冫之与氵，冖之与宀，廴之与辵，廾之与大，竟可相通，顢预含混，则更非所以濬思明辨之道也。鄙意在小学时，即当于此加以训练，迨至中学，则当更作明确之辨认，此非特所以培文字之根源，亦所以求思辨之明晰也。又如切音方法，四声韵日，亦宜逐渐贯输，令其熟习；否则虽有字典，虽有精当之字典，又将安所用之!今之幼学，凡有写作，讹误百出，见者恒咨嗟叹息，以为危机所伏。灵然兴忧；而昌言教育者，则又恝专不及此。应者视此为琐屑迂阔，无关宏旨欤?是则非所敢言矣。愚因论列字书，而纵谈及此，亦聊以抒平居之积怀，促世人之注意耳。"}]}