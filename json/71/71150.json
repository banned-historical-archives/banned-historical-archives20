{"id":71150,"date":[{"year":1939,"month":5,"day":3}],"page":"10","source":"","region":"","masthead":"","special_issue":"史地周刊","column":"","genre":"","count":"1463","ytitle":"","mtitle":"大九州考","ftitle":"","authors":["吕思勉"],"text":[{"type":"paragraph","text":"吕思勉"},{"type":"paragraph","text":"史记孟荀列传言:邹衍“以为儒者所谓中国者，于天下乃八十一分居其一分耳。中国名曰赤县神州。赤县神州内，自有九州禹之叙九州是也，不得为州数。中国外如赤县神州者九，乃所谓九州也。于是有裨海环之，人民禽兽，莫能相通者。如一区中者，乃为一州。如此者九，乃有大瀛海环其外，天地之际焉”。此亦有旧说为本，非衍新创也。淮南地形曰:“河谓九州?东南神州曰农土，正南次州曰沃土，西南戎州曰滔土，正西弇州曰井土，正中冀州曰中土，西北台州曰肥土，正北泲州曰成土，东北薄州曰稳土，正东阳州曰申土”。又曰:“九州之大，纯方千里。九州之外，乃有八，亦方千里:自东北方，曰大泽，曰无通；东方曰大渚，曰少海；东南方曰具区，曰元泽:南方曰大梦，曰浩泽；西南方曰渚资，曰丹泽；西方曰九区，曰泉泽；西北方曰大夏，曰海泽；北方曰大冥，曰寒泽。凡八殡八泽之云，是两九州。九殡之外，而有八纮，亦方千里；自东北方，曰和丘，曰荒土；东方曰棘林，曰桑野；东南方曰大穷，曰众女；南方曰都广，曰反户；西南方曰焦能，曰炎土；西方曰金丘，曰沃野；西北方曰一目，曰沙所；北方曰积冰，曰委羽。凡八纮之气，是出寒暑，以合八正，必以风雨。八纮之外，乃有八极:自东北方，曰方土之山，曰苍门；东方曰东极之山，曰闻明之门；东南方曰波母之山，曰阳门；南方曰南极之山，曰暑门；西南方曰徧驹之山，曰白门；西方曰西极之山，曰阊阖之门；西北方曰不周之山，曰幽都之门；北方曰北极之山，曰寒门。凡八极之云，是雨天下；八门之风，是节寒暑；八纮八泽之云，以两九州而和中土。”此盖旧说，谓有大瀛海环其外者，陆地尽于此矣。邹衍则易其名为稗海，谓又有如是者八，陆地乃穷，有大瀛海环其外，而真为天地之际也。九州名义，多无可考，然泲州似以济水得名，弇州或即商奄之奄，则兾州当在济水之南，商奄之东也。九山，曰:会稽，泰山，王屋，首山，大华，岐山，大行，羊肠，孟门；九塞，曰:大汾，△阨，荆岏，方城，殽阪，并陉，令疵，句注，居庸；此皆非其朔，盖后人沿其目而易其名。九山当布列在九州，九塞则为九州边界。九薮，曰:越之具区，楚之云梦，秦之阳纡，晋之大陆，郑之圃田，宋之孟诸，齐之海隅，赵之巨鹿，燕之昭佘祁；已在八殡之地矣，观具区大梦之名，列于九薮，又列于八泽可知也。然则所谓九州者，乃在齐之西，燕赵之南，宋郑秦晋之东，楚越之北耳。邹衍所谓禹之序九州者盖如此。禹贡所述九州，已巷八殡八纮之地，当衍所谓如赤县神州者九而有余矣。王制曰:“凡四海之内九州，州方千里；”淮南曰:“九州纯方千里；”可见其所谓九州者，仅当王制之一州。然则举九州而九之，乃衍新创之说；谓中国外又有如赤县神州者八，(合中国而九。)则固旧说也。"},{"type":"paragraph","text":"纮，高注云:“维也，故落天地，而为之表，故曰纮也。”按览冥训云:“往古之时，四极废，九州裂，天不兼复，地不兼载，灭爁炎而不灭，水浩洋而不息，女娲炼五色石以补天，断鼅足以立四极，苍天补，四极正，淫水涸，冀州平。”四极即八极也。独言四正为四极，兼四隅言之，则曰八极耳。天下之雨，来自八极，故四极正则淫水涸也。"},{"type":"paragraph","text":"九州之地皆曰土，八殡之地有八泽，八纮亦曰土曰野，是中国与夷狄，以泽为界也，此盖岛居之世之遗习。岛居时，以所居之土为州，此外为泽，又其外复为陆地，然为他人之地矣，于此可窥见九州之说之起原。古无岛字，洲即岛，洲州本一字也。然则所谓九州者，推原其朔，则岛居之民，分其众为九部耳。井田之法，以方里之地，画为九区，而明堂亦有九室，皆是物也。周官量人，掌建国之法，以分国为九州，考工记匠人，亦九分其国，皆九州古义也。"}]}