{"id":71153,"date":[{"year":1939,"month":5,"day":3}],"page":"10","source":"","region":"","masthead":"","special_issue":"史地周刊","column":"","genre":"","count":"1108","ytitle":"","mtitle":"上海方志纪要","ftitle":"","authors":["陈端志"],"text":[{"type":"paragraph","text":"陈端志"},{"type":"paragraph","text":"江苏旧松太二属为人文荟萃之区，其所属各县亦多与今日之大上海有密切关系，故二属各县方志实为研究大上海者最好之文献。二十六年夏上海市博物馆举办之上海文献展览会，即以二属十县为征集出品之范围，其用意或亦在此。该会出陈之十县方志，搜罗殆尽，其中颇多珍本，为平时所不经见者。惜闭幕未久，战祸骤起；此二属十县，悉遭沦陷，前此出陈之环宝，不知尚能尽在人间否也。爰以当时所见，述其概要，或亦足供留心大上海文献者之一助欤!兹先纪上海县方志之概要如下:"},{"type":"paragraph","text":"江苏旧松太二局各县方志敏多者首推上海，自宋末置上海镇，立市舶提举司，至元四十九年割华亭地立县，嘉靖二十一年割西乡设青浦县，雍正三年仍以辖境太大，割浦以东为南汇。自宋以来，已为通商要地，康熙二十四年设立海关后，遂成重镇。兹将明弘治以来各种志乘分述于下。"},{"type":"paragraph","text":"明代上海县志计有三种:一为弘治十七年唐锦纂修之上海县志，凡八卷，原刻本仅天一阁庋藏一部，上海市通志馆曾据天一阁藏本抄录，此次出陈者即通志馆之少去。为嘉靖三年高企纂修之上海县志，凡八卷，书亦罕见，民国二十二年传真社影印后，流传稍广，此次出陈者系周越然先生所藏嘉靖本。一为万历十六年张之象纂修之上海县志，凡十卷，亦由周越然先生出品，与弘治嘉靖二志同为不易求得之善本方志。"},{"type":"paragraph","text":"清代纂修上海县志计有五种，又修例二种，其一为康熙二十二年叶应榴纂修之上海县志，凡十二卷，北平图书馆及王绶珊先生均有出品。其二为乾隆十五年叶承纂修之上海县志，凡十二卷徐家汇藏书楼有藏本，未曾送会出陈，殊为遗憾。其三为乾隆四十九年皇甫枢纂修之上海县志，凡十二卷，上海市通志馆出品，以上三志，流传甚少。其四为嘉庆十八年李林松纂修之上海县志凡二十卷，由刘东海先生出品，又陆庆循撰嘉庆县志修例一卷，上海在嘉庆以前所修各志，均甚简略，至嘉庆李志稍稍详尽，惟体例仍鲜改进，因有陆氏修例一书以订其失。其五为同治九年俞樾纂修之上海县志，凡三十四卷，苏州图书馆出品。又有秦荣光撰同治上海县志扎记六卷，乃仿陆庆循修例之举，以纠正俞志之失，所考皆有所本，实为俞志重要之参考书，盖其补遗订正，无一不俾益于掌故也。"},{"type":"paragraph","text":"民国成立后共修二次，其一为民国七年姚文相纂修之上海县续志，凡三十二卷，上海市博物馆出品，是志乃同治俞志之绩，虽多有订正之处，然以上海发展迅速，变迁剧烈，苟在体例上不重行改订，必无法记载，而使上海文献信而有征。其二为民国二十四年姚文枬秦锡田纂修之民国上海县志，凡二十卷，与川沙黄志南汇秦志同为新修志乘中之采取科学方法排比者。在民国四年，有杨逸等纂修之上海市自治志，其断限自光绪三十一年十月至民国三年三月，专述上海九年中自治之大概，书共八册，由上海市博物馆出品。"}]}