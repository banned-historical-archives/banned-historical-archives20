{"id":71172,"date":[{"year":1939,"month":5,"day":3}],"page":"12","source":"","region":"","masthead":"","special_issue":"海上行","column":"","genre":"","count":"201","ytitle":"","mtitle":"车辆小掌故","ftitle":"","authors":["梁酉廷"],"text":[{"type":"paragraph","text":"梁酉廷"},{"type":"paragraph","text":"上海初辟为租界时，仅有江北人所推独轮车活动于市面，迨至清同治十年，始有某英人自日本购得双轮车(即今之黄包车)数十乘，往来于租界。时拉车者亦咸为日人，故有东洋车之名，嗣以语言隔阂，遂由华人代之。车之形式，轮高身宽，可容两人，嗣因日久弊生，时有男女苟且事，演于车中捕房遂加取缔，令将车身改小，仅能容纳一人。后捕房又因此项车辆，咸系木轮，对道路损伤殊深，令改置胶皮空气轮，而成为今式矣。"}]}