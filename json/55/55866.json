{"id":55866,"date":[{"year":1939,"month":1,"day":27}],"page":"11","source":"","region":"","masthead":"","special_issue":"海上行","column":"","genre":"","count":"765","ytitle":"","mtitle":"初观金素琴的:改良平剧","ftitle":"兼论周啸天的“飘带扣结”","authors":["过宜"],"text":[{"type":"paragraph","text":"过宜"},{"type":"paragraph","text":"迩来兴致萧索，怠于听歌，往往经月不复涉足戏院。而金素琴登台以后，乃三四往聆，素琴仪态之美，无出其右，即不必唱做胜人，其气已足笼罩一切，所谓“派头儿大”是也。矧又益以姿容秀媚身材窈窕，嗓复亢坠咸宜，圆润悦耳，举旦角应具之佳点，无不毕萃于一身。纖日北上列于瑶卿门墙之时，设再专勤一二年，不汲汲于求售，则至今日，岂复有其余坤旦伸眉舒气之地?余为此言，非不足于素琴之戏艺也。特以彼之材。而所造遽止于斯，不能百尺竿头，更进一步，取雪艳琴之座以代之，究属憾事。盖属望之殷。不觉责之綦严矣。"},{"type":"paragraph","text":"余于予倩为素琴所编之改良平剧，迄未寓目，月初邢云飞君邀聆素琴之好姊妹，剧系冯春航编导，亦改良平剧也，情节并不奇突，而始终能使人注神，不形懈怠与沉闷是编者之用心，与演者之致力，皆堪嘉许也。素琴去邓秀姝，能认定割中人之个性，放胆做去，恰到分际，固已极端可取(剧写秀姝之胆之识，及代妹营救聂缩园，瓜李之嫌，都不避忌，素琴演来，皆能传神。)于素莲之婉姝，亦复尽量发挥演戏天材，使素琴大获辅益之效，全剧为之生色不少。吾友少卿盛称素莲善于做戏，殆非溢美。综观全剧，虽去“完善”尚远。(如意识并不高明，及剧词有掉文迂腐而不通顺处。)然以余之不喜新戏者，竟不嫌于久坐，即其成绩可知矣。"},{"type":"paragraph","text":"周啸天宗法马连良，刻意做作，惟恐不似，遂觉变本加厉，气派太少。尝聆其街亭，于斩谡之时。忽将飘带扣结，垂于耳际，殊莫悉用意所在，余听斩谡从未见有作如此装束者。(独未见连良此剧)按戏中将飘带扣给者，必属风尘行路之人，(如悦来店能仁寺之安骥是。)若居家即决无扣带之理，况以丞相之尊，又当升账处置军法，更宜如何端严，其可脱略常迹，衣冠不整，以临将士乎?此举不知系创始于连良，抑或啸天自出心裁，虽属小节显违剧情，啸天如能从善，自宜改之。"},{"type":"paragraph","text":"<IMG alt=请插入1号盘，按F5键刷新后显示本插图！ src=\"D:\\inset\\1939\\01\\391r110401.JPG\">"},{"type":"paragraph","text":"<FONT class=imgsm>金素琴</FONT>"}]}