{"id":55054,"date":[{"year":1939,"month":1,"day":22}],"page":"9","source":"","region":"","masthead":"","special_issue":"中国医药","column":"","genre":"","count":"471","ytitle":"","mtitle":"小儿之鹅口疮","ftitle":"","authors":["尤学周"],"text":[{"type":"paragraph","text":"尤学周"},{"type":"paragraph","text":"鹅口疮，一名雪口，初于古及颊内黏膜上，现小圆形之白色斑点，其数渐次加增，互相连合，满口雪白，如鹅之口。古医藉谓婴儿在胎中受母饮食热毒之气，蕴于心脾二经，生后遂发于口舌之间，实则本症并非胎热，乃由一种微菌蕴酿所致。乳媪之乳头及哺乳器，往往附着此菌，不事清洁者，则染于儿口。虽为局部疾患，无甚大害；然在衰弱之小儿，往往波及于咽头食道，或蔓延于喉头，以致喉管狭窄，呼吸不利，发生绝大危险，此所以不可不早为治疗也"},{"type":"paragraph","text":"民间流行治法:用青布蕉雪水，拭其口内，日拭一次，三四日后，可以见效。此法根据胎热而来，故用雪水凉解之，其所以见效者，一则原非剧烈症候，苟无其他关系，经过相当之时日，自能退净；二则口内之白屑拭去，不易蔓延，故能不久即愈。又有用灯心煎汤，或辰砂益元散煎汤服之者，皆以清热为目的，皆非对症疗法。"},{"type":"paragraph","text":"余曾得一秘方，冰片一份，樟脑十份，取一空碗，上覆银皮纸，扎其四周，用药平铺纸上，再以烙铁向药上烙之，药粉即蔚于碗内，将药密贮，待用。如患鹅口疮者，以此药搽之，甚验。或用青黛朴硝各五分，硼砂二分，梅片少许，共研细末涂之，亦有效。"}]}