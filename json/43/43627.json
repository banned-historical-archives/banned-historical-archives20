{"id":43627,"date":[{"year":1938,"month":11,"day":16}],"page":"11","source":"","region":"","masthead":"","special_issue":"灯塔","column":"","genre":"","count":"859","ytitle":"","mtitle":"洞庭湖","ftitle":"","authors":["萧亢石"],"text":[{"type":"paragraph","text":"萧亢石"},{"type":"paragraph","text":"我国之洞庭举凡二处，一即湘省之洞庭，一即太湖之洞庭，一即在山东东平县北三十里蚕尾山下，世称所谓小洞庭是也。本篇乃言湘省之洞庭湖，盖今日之日军，由粤汉铁路及长江水陆亲覬觎岳州长沙，此洞庭不免满湖烽烟矣!"},{"type":"paragraph","text":"考洞庭湖为湘省诸水之汇，我国第一淡水湖也。湖面广狭，视季节而异，春夏水涨时，长江上游雪溶，洪流下泻，倒灌入湖，周围达八九百里，宛若大海；而至冬春江水减量，则湖水入输长江，于是该湖大半涸为洲汉沟港，由是观之，洞庭实为调节长江水量之湖泊也。今者湖底沙滩日积，土民利用筑圩成田，产米极丰，是以湖面日狭，长江上游之水，于春夏之季，不能尽量倒灌于湖，每生水灾，实为殷忧；有以濬疏者也。"},{"type":"paragraph","text":"洞庭湖之四围，岳州居其东，湘阴居其东南，沅江居其南，汉寿居其西南，南县·安乡·及三国时关武圣义释曹操之华容居其北。沿洞庭湖边，则有青草湖·翁湖·赤沙湖·黄驿湖·安南湖·大通湖等。且朱子文集，引汉志沅·渐·无·辰·叙·酉·澧·资·湘九水，均合于洞庭之故，以为即属禹贡之九江。"},{"type":"paragraph","text":"洞庭湖沿岸居民，业渔业者甚伙，以该湖及各河流产鱼极多之故也。若鲤鱼·银鱼·针咀鱼·青鱼等，俱属丰产，当秋冬水涸之际，但见渔舟密布于湖面矣。"},{"type":"paragraph","text":"洞庭湖非唯诸水来汇，抑且湖中之岛屿林立，以君山(一名湘山)面积最广，周七里有奇，正对岳州西门之岳阳楼。传为湘妃所游之处，故曰君山，湘君者，舜二妃也。山有湘妃庙，山麓有崇胜寺，寺左有柳毅井，其水甘洌不竭，寺下有龙虎二洞，相传昔时有虎居洞中。据史记秦纪载:“始皇二十八年，浮江至湘山祠，逢大风雨，问湘君何神?博士曰:尧女舜妻葬此，始皇怒，使刑徒伐湘山树，赭其山。”据陶澍君山记载:“君山有穴通吴之包山”。(在太湖中)又据拾遗记载:“洞庭之山浮于水上，其下有金堂数百间，故知山本中空，而二洞则往来之门户。”诚无稽之神话而已。君山内有小山十二，状若螺髻，登临遥望，烟波渺浩，极尽洞庭之胜。当宋代岳武穆在洞庭湖水擒杨么之时，曾伐君山之木，为巨筏，塞洞庭诸港，而今会见洞庭之烽烟，愿健儿一如昔日之“岳家军”!在洞庭湖一显身手也!"}]}