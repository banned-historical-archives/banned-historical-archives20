{"id":43824,"date":[{"year":1938,"month":11,"day":18}],"page":"1","source":"路透社","region":"东京","masthead":"","special_issue":"","column":"","genre":"","count":"384","ytitle":"","mtitle":"侵略国中之社会悲剧","ftitle":"日军火工人不愿制造凶器　杀死一家八口后卧轨自杀","authors":[],"text":[{"type":"paragraph","text":"【路透社东京十六日电】大阪兵工厂工人细川、年二十二岁、日者持斧杀死全家八口、继乃自杀、是案使日本全国为之震动、按细川为一孤儿、于十二岁时入嗣于沟口家、沟口之妇、为细川之姑母也、沟口以包工头为业、细川欲随其父学业、其母不许、责令加入兵工厂、制造军火、且谓如从其言、则他日将以一女妻之、而承继其父业、是妇时以细川忘恩加以责骂、细川因不愿工作于兵工厂、中心愤懑、某日闭室狂饮、而思报复之策、因维时沟口之长女未归、未即行凶、延至晨三时、乃持利斧、将一家八口、逐一杀死、计为家长沟口、年五十七、主母年五十三、长女年二十二、次女年二十、三女年十八、四女年十六、幼女年十三、亲子年十五、行凶毕、留书两通、乃出门倒卧于电车之前、而遭辗毙、迨为警察查明、赴沟口宅报告、入室见尸体枕藉、血肉模糊、及读细川之遗书、乃知其究竟焉。"}]}