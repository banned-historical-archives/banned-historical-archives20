{"id":334304,"date":[{"year":1956,"month":10,"day":5}],"page":"3","source":"","region":"","masthead":"","special_issue":"笔会","column":"","genre":"","count":"325","ytitle":"","mtitle":"茶余谈往","ftitle":"","authors":["夏枝巢"],"text":[{"type":"paragraph","text":"夏枝巢"},{"type":"paragraph","text":"大方善谑"},{"type":"paragraph","text":"维扬方地山，才思敏捷，雅善戏谑，自署印章曰:“扬州大山”。常入北洋幕，为袁克文师。民二三年，时在京师，极喜观剧。一日告余曰:“吾于戏辞中，得一佳对矣!”询之。曰:“我想平儿，平儿不想我，”(打樱桃剧中书童语。)可对:“您说石秀，石秀也说您。”(翠屏山剧中杨雄语。)。余为拊掌。"},{"type":"paragraph","text":"案地山此联，盖隐讽时事。其时袁世凯方欲有所作为，极意拉拢西南革命要人，但被其牢笼者无几，此上联之意也。既不能接近，于是明令斥责，西南各方亦通电抗抵，各一是非，其说纷纭，此下联之意也。大方殆东方谲谏之俦歟!余又记民元初改新历，除夕一家门前，贴春联云:“谁是谁非，公说公有理，婆说婆有理。何新何旧，你过你的年，我过我的年。”其语甚趣，附记于此。(三)"}]}