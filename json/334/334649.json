{"id":334649,"date":[{"year":1956,"month":10,"day":11}],"page":"3","source":"","region":"","masthead":"","special_issue":"笔会","column":"","genre":"","count":"249","ytitle":"","mtitle":"遐菴谈艺录","ftitle":"宋陈简齐铜印","authors":["叶恭绰"],"text":[{"type":"paragraph","text":"叶恭绰"},{"type":"paragraph","text":"简齐二字印，余昔年与杨铁厓之廉夫二字铜印，均得于沪上，估人谓系袁子才后人家中流出。按随园诗话曾载此印出于湖州井中，其后遂归子才也。以袁亦号简齐。简齐曾守湖州，其出于湖州，亦自可信。此印归余后，因陈协之素喜后山及简齐诗，值其生日，因赠以为寿。协之大喜，谢以一诗云:后山绝世难一笑，简齐明丽时展眉，别裁风格酌膄淡，此印朂我从良师。野狐禅室真宗绝，灵物沉沦混岁月，黄梅馆客更疏顽，衣钵非人更何说。以余诗有“愿君珍重比衣钵”句也。协之素鄙袁诗，故云尔。今协之亦墓有宿草矣。"}]}