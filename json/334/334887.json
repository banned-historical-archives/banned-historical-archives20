{"id":334887,"date":[{"year":1956,"month":10,"day":15}],"page":"3","source":"","region":"","masthead":"","special_issue":"笔会","column":"","genre":"","count":"226","ytitle":"","mtitle":"贺张菊生先生九十岁生日词","ftitle":"调寄沁园春","authors":["叶恭绰"],"text":[{"type":"paragraph","text":"叶恭绰"},{"type":"paragraph","text":"高卧沧江，一老岿然，啸歌未休。溯涉国家乘，门承通德。汝南月旦，誉溢清流。九服声名，五朝闻见，待访宁徒演范畴。灵光在，数维新党籍，有几还留。"},{"type":"paragraph","text":"古稀佳话回头，忆献爵曾登万卷楼。(先生七十初度，余曾以文为祝。)看书刊四部，众邀嘉惠。史传百衲，晚费旁搜。卫武威仪，商贤述作，耄学精勤付汗牛。东南望，祝青藜永照，辉映神州。"},{"type":"paragraph","text":"涉园为君远祖所居。清代戊戌维新案中人，今只君一人存矣。四部丛刊，百衲本二十四史，皆由君精校付印。"}]}