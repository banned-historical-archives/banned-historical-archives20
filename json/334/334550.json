{"id":334550,"date":[{"year":1956,"month":10,"day":9}],"page":"3","source":"","region":"","masthead":"","special_issue":"笔会","column":"","genre":"","count":"259","ytitle":"","mtitle":"遐菴谈艺录","ftitle":"说砚","authors":["叶恭绰"],"text":[{"type":"paragraph","text":"叶恭绰"},{"type":"paragraph","text":"京师旧为佳砚所集。嗜者固多，精鉴别者亦不少。此次来京，则佳砚几于绝迹，询之厂肆，知廿年来为日本搜求殆尽，且铅笔、钢笔盛行，根本无须此物，偶有求者，亦无以供应，人家既售不出，遂改作他用；磨刀压线，均未可知矣。徐端甫以毕生之力蓄佳砚至六百余方，且多珍异。前数年去世，已悉献之天津市府。林白水所藏，身后以托闽人李某，李家籍没，竟不知去向。昔人贵端砚，固缘其质之佳，且岩石愈凿愈深，采之愈难，故价愈昂，今则深处可用机抽水，所费不大，而石质则愈深愈佳，如能筹少款作一次小规模之开采，则佳品将不可胜用矣。"}]}