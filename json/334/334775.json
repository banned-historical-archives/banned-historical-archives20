{"id":334775,"date":[{"year":1956,"month":10,"day":13}],"page":"3","source":"","region":"","masthead":"","special_issue":"笔会","column":"","genre":"","count":"441","ytitle":"","mtitle":"遐菴谈艺录","ftitle":"","authors":["叶恭绰"],"text":[{"type":"paragraph","text":"叶恭绰"},{"type":"paragraph","text":"牙制内坊之印"},{"type":"paragraph","text":"余昔年于北京厂肆得一牙印，獬豸纽连纽，高京尺一寸六分，宽广各一寸二分，有边栏，但已剥蚀，独印文仍完好。阳文作小篆玉著文，余曾请吴向之廷燮、邓文如之诚、丁柏岩淇三君考订，知为内坊，乃东宫内所属，始于萧齐，以至隋唐，多以宦者为之，太子妃封书则用内坊印，邓文如以为此乃隋代物，因其字文古朴，边栏甚细，又非叠文，与宋元东宫印制不同，与唐制亦不尽合也，吴向之则疑齐隋唐制内坊印皆铜质，似不应有牙章，丁柏岩则谓唐书百官志内坊初隶东宫，开元廿七年改隶内侍省，此印或系开元廿七年以前未改制时所造，文如则谓牙制官印，汉即有之，疑此为隋物，总之可断为千年以上物也。"},{"type":"paragraph","text":"宋代李纲瓷印"},{"type":"paragraph","text":"余廿年前得一南宋瓷印，文曰:“李纲之印”，作小篆。质为定窑，白色。狮纽。后知为潍县陈氏万印楼万印之一。万印楼号称万印，其实数未足万，且多伪造。即最煊赫之赵飞燕玉印是否可靠，亦正难言，盖“婕妤妾赵”四字，凡姓赵而为婕妤者，皆可有之，自龚定庵张大其词定为飞燕物，遂流传不替，尚不如此印足为人重也。"},{"type":"paragraph","text":"<IMG alt=请插入3号盘，按F5键刷新后显示本插图！ src=\"D:\\inset\\1956\\10\\56ad030701.JPG\">"}]}