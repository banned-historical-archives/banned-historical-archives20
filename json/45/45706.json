{"id":45706,"date":[{"year":1938,"month":11,"day":28}],"page":"11","source":"","region":"","masthead":"","special_issue":"灯塔","column":"","genre":"","count":"520","ytitle":"","mtitle":"参观三家画","ftitle":"","authors":["老龙"],"text":[{"type":"paragraph","text":"(老龙)"},{"type":"paragraph","text":"以素不卖画之程小青蒋吟秋，忽与谢闲鸥合作卖画，此讯传出以后，不可谓非书画界之新记录，因此有嗜茄之癖者，均为好奇心所冲动，纷往定件。半月以来，应接不暇。予亦性喜书画，特于日前往戈登路劳勃生路口国华中学，参观三家作画，入其画室，见四壁琳琅，悉为各处定画之件，业已绘就，准备交件者。尺幅各有不同，画法亦多变化，不下数十件。予尤爱老树斜阳图，梅花美人图，丹枫翠羽图诸幅，用笔隽雅，设色古艳，题句款式，无不恰到好处，饶有美感；尚有甫经画成之横幅一帧，闲鸥画美人，娇艳绝伦，斜倚薰笼而坐，背为一月洞，洞前华灯高悬，相映成趣，小青写琴案瓶花，点缀得宜，吟秋补古缶绛梅，复题一诗云寂寂春闺嬾下帏，薰笼倚处袖香微。华灯照影人初倦，坐尽寒宵底未归。末句含蓄不尽，耐人寻味。他若单款立轴一幅，小青写山茶，吟秋画水仙，闲鸥补墨石，亦极轻灵自然之致；尚有正在挥洒之四尺中堂幅，小青画牡丹两株，闲鸥写墨石一角，吟秋补鸡雏二三，大气磅礴，另是一种章法。予旁观久之，末见题句云，满园春色，一片天机，诗情画意，笔舞墨飞。闻明日即须交件，故特为赶成，以守信约。将出又承程君出示花果草虫，无量寿佛等多幅，靡不神妙多趣，富有诗意，所谓文人之画，非画师之画也。"},{"type":"paragraph","text":"<IMG alt=请插入1号盘，按F5键刷新后显示本插图！ src=\"D:\\inset\\1938\\11\\38bs110301.JPG\">"}]}