{"id":45242,"date":[{"year":1938,"month":11,"day":26}],"page":"1","source":"路透社","region":"香港","masthead":"","special_issue":"","column":"","genre":"","count":"319","ytitle":"","mtitle":"英兵奉令准备 开往边境警戒","ftitle":"","authors":[],"text":[{"type":"paragraph","text":"【路透社香港二十五日电】日军今晚抵深圳後、华人盈千累万拥入英境边界、虽有印捕防守边界桥梁、然避难者、以舢板为临时渡桥、过河入境、该处深圳河乃天然界线也、当恐惶达极度时、港督罗富国亲蒞深圳、目覩难民痛哭叫号之情形、遂令将桥开放、万千华人乃即蜂拥而入、在惶乱之中、子女眷属离散者、以数百计、闻英兵已奉命准备前往新区、而边界警察业已大增、惟难民源源而来、边界秩序、几莫可维持、攀越铁丝网而入者、不下数千人、而泅水渡河者亦不知凡几、边界稻田满怖难民、其密如蚁、今晚难民已入境者、究有几何无从估计、但众信在十万人以上、明晨或当更多、日军现列阵於自沙头角至深圳之边界、石龙以南之铁路区域、现为日方所有、今夜隔河有处数常闻枪声。"}]}