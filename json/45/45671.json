{"id":45671,"date":[{"year":1938,"month":11,"day":28}],"page":"8","source":"","region":"","masthead":"","special_issue":"","column":"","genre":"","count":"280","ytitle":"","mtitle":"曹太夫人哀荣","ftitle":"昨在法藏寺设奠　到名流四百余人","authors":[],"text":[{"type":"paragraph","text":"本市闻人曹炳泉炳生昆仲之太夫人朱氏、春秋已六旬有八、偶撄微恙、遽不幸于上月二十四日寿终西爱咸斯路一七二弄(即双龙坊)五号寓所、曹氏昆仲以太夫人遽尔弃养、哀毁逾恒、昨日适届五七之期、乃设灵于茄勒路法藏寺内诵经家奠、因朱太夫人生前热忱为善、对于恤寡救孤诸举、无役不与、故无论识与不识、闻朱太夫人仙逝噩耗莫不痛悼、昨日亲赴灵次祭奠者、计到名人薛笃弼、禇民谊、虞洽卿、袁履登、周邦俊、许晓初、蒉延芳、谭绍良等四百余人、极生荣死哀之至、各界所送赙仪、则由曹氏昆仲遵照太夫人之遗嘱、悉数移赠上海难民救济协会、赈恤难胞、为诸亲友造福。"}]}