{"id":115672,"date":[{"year":1946,"month":10,"day":8}],"page":"7","source":"","region":"","masthead":"","special_issue":"","column":"","genre":"","count":"431","ytitle":"","mtitle":"书话","ftitle":"新文人作旧诗","authors":["梅庵"],"text":[{"type":"paragraph","text":"梅庵"},{"type":"paragraph","text":"新文人中颇为精于旧诗者，达夫凄苦如仲则，迅翁洗练出定庵，剑三凝古，年伯沥脱，此外如圣陶，沫若，老舍，蛰存，钟书诸公，偶一挥毫，并皆大家。惟单行付梓，早获定评者，惟沈尹默刘大白两家而已。尹默有书曰清明集，他日当再论之。大白旧诗集名“白屋遗诗”，遗诗之者，盖梓于大白身后也。全书分七部，曰:“亸云賸稿”，“冰庑集”，“剑瞻集”，“北征小草”，“东济小草”，“南冥小草”，“西冷小草”，古今体俱备。王世裕为之序云:"},{"type":"paragraph","text":"五四以还，大白敝陡其旧诗，然温鹰隽爽，予夙爱之。当戏谓他日署予名刻之何如?君殁后，诗稿存储君皖峰处，予乞以归，题曰“白屋遗诗”，付上海开明书店，经年而书成，昔日戏言，宛然如昨，而君墓有宿草，予亦垂垂老矣。风雨之思，良不可任。二十四年春日，王世裕识。"},{"type":"paragraph","text":"“白屋遗诗”出于民国二十四年四月，线装一册，连史纸印，封面由夏丐尊题签，屏页则出经亨颐手笔，大白诗清雅自如，有信手拈来之妙。余得此书于卡德路摊头，非挟以为珍，不过文人积习，偶似嗜痴。"}]}