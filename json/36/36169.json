{"id":36169,"date":[{"year":1938,"month":10,"day":7}],"page":"7","source":"","region":"","masthead":"","special_issue":"","column":"","genre":"","count":"259","ytitle":"某西人壮举","mtitle":"渔舟横渡太平洋","ftitle":"月内启椗采直线航行","authors":[],"text":[{"type":"paragraph","text":"四月前有名彼得逊者，偕其夫人及俄籍船员两人、由沪驾帆船横渡太平洋，已于日前完成壮举，安抵美国洛杉矶，兹悉现又有某西人，拟驾渔船，再作渡美之举，其所用之船，长约六十尺、阔十四尺，船身构筑坚固、并置有龙骨，故行驶稳速、现且装置机器，以辅人力之不及，至行驶路线，以前均经由日本，而循北线沿阿拉斯加而抵美洲，此次则改循直线，由沪迳驶中途岛、并经夏威夷岛，而至美国旧金山，故全线均在大洋之中，为一空前壮举，预定月内启绽，全程需时三月，将来该船抵美后，决陈列于金门湾之陈列馆，以供众览云。"}]}