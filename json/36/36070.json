{"id":36070,"date":[{"year":1938,"month":10,"day":6}],"page":"12","source":"","region":"","masthead":"","special_issue":"灯塔","column":"","genre":"","count":"193","ytitle":"","mtitle":"改唐诗","ftitle":"","authors":["饺翁"],"text":[{"type":"paragraph","text":"饺翁"},{"type":"paragraph","text":"汉奸新贵两相欢，常得日军带笑看；省识心头无限喜，维新府里做高官。"},{"type":"paragraph","text":"朝为汉奸，暮为新贵，傀儡登场，俨然庙堂之选，然而提制由人，遗臭万古，正不知是荣是辱也?"},{"type":"paragraph","text":"日光斜照雨花台，石头城迎晓露开；昨夜承恩新授命，伪官含笑入京来。"},{"type":"paragraph","text":"报载维新政府，奉命迁至首都，已于日前搬移竣事，而一班新贵伪官之流，亦已连袂离沪，款段入都矣。从此龙蟠虎踞之地，变为鸡鸣狗盗之场，山灵有知，能毋为之流涕痛哭乎?"}]}