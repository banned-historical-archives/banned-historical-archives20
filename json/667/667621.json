{"id":667621,"date":[{"year":1984,"month":1,"day":25}],"page":"4","source":"","region":"","masthead":"","special_issue":"笔会","column":"拾柴集","genre":"","count":"544","ytitle":"","mtitle":"变色龙","ftitle":"","authors":[],"text":[{"type":"paragraph","text":"变色龙，属蜥蜴类，别号石龙子，为凉血软体——虽属脊索门，然柔若无骨，不妨以软体视之也——动物。蜿蜒似蛇而有脚，首尾如龟而无甲。形貌虽丑陋可憎，然细鳞闪闪，遇光变色，瞬息之间，绀碧呈幻，未尝不御人视观也。原产温热带，游息于山泽草石之间；迩来则或系循生物进化之理，适应性转强，地无分南北，居无分城乡，在在而有矣。或曰已得狐气(一说其先世谱系，本与狐类有因缘，莫可究诘云)，历经修练，颇娴幻化。然耶否耶，世人自辨可也。为之赞曰:"},{"type":"paragraph","text":"象鳄之状，得龙之名。似鳄也故或时有泪，称龙矣遂无往不灵。八面玲珑，五彩缤纷。或谓已自狐窃得幻化之术，或谓原与狐夙有葭莩之亲。故或巧言而善辩，或知趣而识情；或阳啼而阴笑，或暮楚而朝秦。见人说人话，见鬼效鬼音。惯作窃听机器，允称告密标兵。无事生非怀鬼胎，不学有术登龙门。忽卑忽亢，能屈能伸。机会可乘快亮相，苗头不对暂藏形。善察风向，为响斯应。视名利之所在，得风气之先声。时来运至，叱咤风云；天旋地转，一变摇身。忽焉气焰高涨，忽焉意志消沉。昨日皈依造反派，今朝自称受害人。声与泪俱下，真与赝难分。永远正确，不断前进。依旧摇唇鼓舌，照样立论著文。具两重之人格，实多变之灵魂。乃做戏的虚无党，诚耍笔的白相人。纵藏头而露尾，终害己而祸群。万物皆备于尔，唯缺骨头一根。"}]}