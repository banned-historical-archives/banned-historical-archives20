{"id":1030406,"date":[{"year":1996,"month":3,"day":14}],"page":"8","source":"","region":"","masthead":"笔会","special_issue":"笔会","column":"唐诗别解","genre":"","count":"243","ytitle":"","mtitle":"“老医迷旧疾，朽药误新方”","ftitle":"","authors":["陈四益"],"text":[{"type":"paragraph","text":"陈四益解　丁聪画"},{"type":"paragraph","text":"耿湋卧疾，以诗遗司空曙与卢纶，谓“老医迷旧疾，朽药误新方”。医迷药朽，无怪其难愈矣。"},{"type":"paragraph","text":"旧疾能迷老医，若非医老昏眊，必有新症；新方为朽药所误，若非药肆弄假，定系赎药者掉包。宜更其医，辨其症，易其药，审其真，则药到病除，沉疴可起矣。"},{"type":"paragraph","text":"可虑者，当局者迷，知其昏眊而不忍去之；知其药朽而犹然用之。迁延自误，终难药救。"},{"type":"paragraph","text":"耿湋是否更医易药，未遑细考。然今之与耿湋同病、仍溺于朽药老医者，亦复有之，甚者，以朽药为神药，自误误人，岂不哀哉!"},{"type":"paragraph","text":"<IMG alt=请插入10号盘，按F5键刷新后显示本插图！ src=\"D:\\inset\\1996\\03\\963e080301.JPG\">"},{"type":"paragraph","text":"<FONT class=imgaut>丁聪</FONT>"}]}