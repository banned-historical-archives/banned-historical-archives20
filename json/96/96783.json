{"id":96783,"date":[{"year":1946,"month":5,"day":30}],"page":"6","source":"","region":"","masthead":"","special_issue":"图书","column":"","genre":"","count":"890","ytitle":"","mtitle":"宋诗纪事拾遗叙","ftitle":"","authors":["顾廷龙"],"text":[{"type":"paragraph","text":"顾廷龙"},{"type":"paragraph","text":"纪事诗之编集，舫于孟初中本事诗，所录篇章，咸有故实，其后计敏夫始创断代之编，辑为唐诗纪事，或附录佚诗而不必隶事，迨厉樊榭所为宋诗纪事，其例益广，裒辑亦富，风气所树，于斯为盛，踵而起者，陆存斋有宋诗纪事补遗，陈石遗有辽金元诗纪事，陈松山有明清纪事，皆能博采群籍，错综条理，历代纪事之诗，于焉大备，惟四库提要则讥樊榭多收无事之诗，全如总集，旁涉无诗之事，竟类说家，不知樊榭之旨，爱护前贤精神，竭力搜集之，尝欲宋人别集，名公巨手亦多散逸无存，江湖林薮之士，谁复发其幽光者，盖欲以诗存人，以人存诗，为知人论世之助，故提要虽有微辞，而卒谓考有宋一代之诗者，终以是为渊海，洵笃论也，夫文人学士往往藉文字以寄其襟抱，雕肝琢贤，翼有所成就，垂诸久远，然显晦靡定，历数百年而妙字翳如，幸者仅见于志垂随笔之中，而其文字工拙，无由表见，发澘阐幽，非复生其谁欤，今有人焉，敬仰前修，穷年毕力，求其遗著，偶获一鳞一爪，何忍遽弃，倘稍变其例，可资采摭，宜从宽格，以广其求，此人情之常也，搜辑之业，非博览之士，无能为役，又必不怀得失之志，随手掇拾，寝馈攸久，体察尤切，岁月既积，乃自成编，当友古人，若揖读于斗室之内，吾族祖秀野公选元诗时，尝梦古衣冠罗拜床前，盖与古人默契既深，辄相感应，非真灵爽之来谢，实精神濒注，故荣诸梦寐耳，吾世丈屈弹民先生，博极群书，于训诂词章之外，究心史地，熟悉蒙事，近廿年来曾托迹市廛，既而掌教上庠，逍遥物我之外，修然自得，以其余暇辑为宋诗纪事拾遗，私卷，再补存斋之遗佚，存斋当年集知名之士十有五人，时值海宇晏安，从容文输，各竭所藏，乃成巨轶，萖罗之富，可将原编，采访之徧，宜无所漏，今丈以一人之力，拾遗补阙于板荡之际，其成就不更难哉，昔里居，谒丈于大井巷，时承教益，既北游燕京，音问稍疏，及前岁旋沪，适丈亦避兵海上，得重把晤，一日出此卷见示，以龙从事图书馆，检书较便，命为后补，忽忽期年，愧无所获，固以网罗未专，益知丈用力之勤，而拾遗之匪易，想秉笔之日，神驰往古，必有如吾祖之所遇，是辑虽不若前编之富，要之穷搜笃好，实不亚于厉陆诸子也，谨书其端，以告读者。"}]}