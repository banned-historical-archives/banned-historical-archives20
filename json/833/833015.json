{"id":833015,"date":[{"year":1991,"month":2,"day":8}],"page":"3","source":"","region":"","masthead":"教育园地·笔会","special_issue":"笔会","column":"","genre":"","count":"139","ytitle":"","mtitle":"茉莉吟","ftitle":"调寄《八声甘州》","authors":["张冠城"],"text":[{"type":"paragraph","text":"张冠城"},{"type":"paragraph","text":"问群芳可有此清嘉?暗香透碧纱。著素心一缕，疏枝几许，翠影横斜。胜却姚黄魏紫，玉雪若娇娃。朝夕阳台上，自度韶华。"},{"type":"paragraph","text":"不欲争喧竞艳，任三春桃李，烂漫云霞。伴白衣卿相，长日一杯茶。入吴歌微吟浅唱，共光风霁月思无邪。灯窗下正凝眸处，人亦花耶?"}]}