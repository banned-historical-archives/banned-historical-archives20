{"id":1211510,"date":[{"year":1999,"month":7,"day":31}],"page":"9","source":"","region":"","masthead":"笔会","special_issue":"笔会","column":"北山谈艺录","genre":"","count":"382","ytitle":"","mtitle":"云间谈笺","ftitle":"","authors":["施蛰存"],"text":[{"type":"paragraph","text":"施蛰存"},{"type":"paragraph","text":"明清间，松江以谈笺著称于吴越文房。谈笺者，郡人谈仲和秘法所制，先是其祖伦，字本彝，官京师，得内府捣染之法，传之其孙梧亭，而所制逾精，初仅家制自用，及从孙仲和，始以为治生之计，而谈笺遂盛行。考《槃余事》云“松江谈笺，不用粉造，以荆川连纸背厚砑光，用蜡打各色花鸟，坚滑类宋纸”。董玄宰称其“润而绵密，下笔莹而不滑，能如人意之所至”。陈眉公称其“砑光腻肤，即澄心堂无以过也。”笺色样甚多，江南通志称有玉版、玉兰、镜面、宫笺，为最佳，《娄县志》称有银光、罗纹、硃砂、石青诸色。然声誉既隆，遂多赝鼎，至康熙间，则市肆所售，皆称谈笺，娄县女子潘无极仿造最工。红羊以后，郡中文风遽歇，渐不复闻。今故家所藏乡贤尺牍诗稿，犹有存者，亦莫识其为谈笺也，秀水汪大经赋谈笺三十韵，记其渊源、制作、式样，可谓谈笺诗史，具见《湖海诗传》，兹不录。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\07\\997v090401.JPG\">"},{"type":"paragraph","text":"<FONT class=imgsm>云间谈笺图版</FONT>"}]}