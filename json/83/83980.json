{"id":83980,"date":[{"year":1946,"month":2,"day":8}],"page":"1","source":"中央社","region":"杭州","masthead":"","special_issue":"","column":"","genre":"","count":"232","ytitle":"","mtitle":"春到西湖","ftitle":"香巿复兴游人如织","authors":[],"text":[{"type":"paragraph","text":"【中央社杭州七日电】西湖每届春季，各地善男信女，均纷来进香，惟在敌伪盘据期间，道路不靖，香客里足，香市遂一落千丈，今年香市已届，各寺院庙宇均重加修葺，西湖昼舫，亦整顿一新，环湖一带之亭栏草木，布置就绪，西湖景色，益增秀媚，此间旅馆，酒肆，舞厅，茶室如雨后春筍，日来风和日暖，隆冬殆已过去，春到人间，此间人民乘新春佳节，纷趋灵隐，天竺及城隍山进香，人们心头，似已忘去生活之重压，而流露愉快之情绪，八年来寂寞冷落之西湖，今已复为人们留恋之胜地。"}]}