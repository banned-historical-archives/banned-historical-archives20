{"id":1221499,"date":[{"year":1999,"month":10,"day":16}],"page":"9","source":"","region":"","masthead":"笔会","special_issue":"笔会","column":"北山谈艺录","genre":"","count":"403","ytitle":"","mtitle":"吴越萧山祇园寺塔砖","ftitle":"","authors":["施蛰存"],"text":[{"type":"paragraph","text":"施蛰存"},{"type":"paragraph","text":"此是萧山祇园寺塔砖正背拓本二纸，正面为佛像，无字，背面铭记九行，曰:“弟子王林并妻何四娘，阖家眷属，舍净财捐施真身舍利塔佛砖一千五百尊，恐有多生罪障业障并愿消除，承兹灵善，愿往西方净土，戊午，显德五年十月记，汪元青敬刻。”此砖佛像乃埏范所成，铭记则成于镌刻，盖当时建塔烧砖，不止一千五百，量力输财，王林夫妇任一千五百砖之费，故刻此记之。佛像每砖皆有，记文则未必遍刻于一千五百砖也。显德五年实吴越忠懿王之十一年，虽奉中朝正朔，然用其年号而不用其国号，故曰“戊午，显德五年”，而不称“大周”。故余仍系此于吴越也。清乾隆四十一年塔圮于海潮，出铜舍利塔一所。寺僧释六舟得此砖传于世，有诗并序，具详其事，见《小绿天庵遗诗》。张燕昌摹入《金石契》，钱大听有跋见《潜砚堂金石文跋尾》。"},{"type":"paragraph","text":"此拓本或即六舟所传舍利塔拓本，余亦收得，尺幅较大，人别册中。舍记。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\10\\99ag090401.JPG\">"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\10\\99ag090402.JPG\">"},{"type":"paragraph","text":"<FONT class=imgsm>《吴越萧山祇园寺塔砖》图版</FONT>"}]}