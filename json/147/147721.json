{"id":147721,"date":[{"year":1947,"month":4,"day":25}],"page":"7","source":"","region":"","masthead":"","special_issue":"浮世绘","column":"","genre":"","count":"223","ytitle":"","mtitle":"石屋余沈","ftitle":"谈月","authors":["叙伦"],"text":[{"type":"paragraph","text":"叙伦"},{"type":"paragraph","text":"夫月最动情，令人百感横生，然余以为最好相对澹然而不动虑。清辉互暎，胸襟无滓，则真不妨百回看也。不然，圆缺怨欢，与为循环，亦竟无谓矣。"},{"type":"paragraph","text":"昨看月后有诗意，今起即为之:"},{"type":"paragraph","text":"狂风逐湿云，片片东西飞，云散风亦止，一输自东移，企0望心自急，珊珊来何迟。接目何团圆，投怀尽清辉，娟娟复皎皎，此乃姑为辞，仪态竭万方，谁能写多姿；多姿复岂弟，蔼然如母慈。万物各自照，无择为不私；对此豁胸抱，澹澹无所思；惟念同情人，此际忘其疲，清露倏已下，勿使沽肤肌。"}]}