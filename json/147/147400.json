{"id":147400,"date":[{"year":1947,"month":4,"day":23}],"page":"7","source":"","region":"","masthead":"","special_issue":"浮世绘","column":"","genre":"","count":"566","ytitle":"","mtitle":"石屋余沈","ftitle":"女服风习","authors":["叙伦"],"text":[{"type":"paragraph","text":"叙伦"},{"type":"paragraph","text":"七月十七日晨梦中得句云:“庙堂无善策。清野有遗贤。丝发回翔地。江湖浩荡天。乾坤终日战。何事小儒<IMG alt=请插入2号盘，按F5键刷新后显示本插图！ src=\"D:\\inset\\1947\\04\\474n0702aa.JPG\">。”当补首二句而成五言律诗。"},{"type":"paragraph","text":"午后至吉祥园听戏，以谭鑫培曾孙百岁今日出台演碰碑也。百岁视叫天颇能具体而微，异日必有成就胜其祖也。(鑫培子小培远逊其父，能继鑫培者，小培子富英也。)吉祥悬有公安局一区署取缔奇装异服办法若干条，盖本之南昌行营。其原意在纠正风化，故所列各条中多关女子服装，露体方面事。服装与风化如何关系姑不置论，女子服装之不雅观者，如上衣短衣，不能掩裤要，复不着裙是也。至于今日装束，实不甚奇异，其奇异者，必带西方意味。然其办法中明明示人曰:“着西装者，听之，但不许束腰。”于是所谓摩登女子，类变而服西装，或在不中不西之间，而托之西装，其露体更甚。故取缔如此，而放任如彼，不知用意果何在也。且名取缔而实只可不闻不问，盖亦有格于势而不能行者；假令必行，其骚扰何如，此真中国之政令也。北平市直隶行政院，不在所谓剿匪区域之内，而奉行南昌行营之令，亦可怪也。抑服本国之装，小有变通则目为奇异而加取缔，而服西装则任之。是无异令人当服西装也。可骇已甚。服西装则形形色色，益增奇异，固不待论，而在冬令，衣料必多取诸外国，此亦无异为外国推销其产物也。于乎，今日政治所急，本不在是，而一令之出，曾不三思，可谓未读霍光传者也。"}]}