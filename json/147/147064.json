{"id":147064,"date":[{"year":1947,"month":4,"day":21}],"page":"7","source":"","region":"","masthead":"","special_issue":"浮世绘","column":"","genre":"","count":"756","ytitle":"","mtitle":"大觉寺杏花","ftitle":"","authors":[],"text":[{"type":"paragraph","text":"当智影及平大女子学院学生至大觉寺看杏花。自大觉寺赴管家林，沿途多杏，第未成林。抵管家林，则高高下下红白妈然，真若锦绣，惜已盛放，远望极佳，而近视则英已多谢矣。独乡人所居东面亭侧两株，枝干势态，悉与众殊，花亦肥红，簇聚枝头，似宋画中物，最佳观也。杏间杂以白樱桃花，惜干皆不高。还大觉寺，再往大工，途中风景较佳，半道间为大觉寺塔院，院前有松树，姿势甚佳，松杏相依，松则苍翠欲流，杏则红粉若湿。大工花无管林之盛，然枝干势态似胜管林，管林佳者此亦有之，大工之花，开放稍迟，红绽枝头，艳无可比，惜时已日落，不及备观，六时半复自大觉寺乘车而归。途中得诗:"},{"type":"paragraph","text":"(一)山曲红墙一抹斜，行行且住喝杯茶，山中莫道无春色，门外家家有查花。"},{"type":"paragraph","text":"(二)踏草穿林为底忙，只缘不肯负春光。杏花红雨樱花雪，花外烟笼旧帝乡。"},{"type":"paragraph","text":"(三)谁飜红浪没遥岑，随地<IMG alt=请插入2号盘，按F5键刷新后显示本插图！ src=\"D:\\inset\\1947\\04\\474L0706AA.JPG\">差皱锦衾。莫道江南春色好，杏花终负管家林。"},{"type":"paragraph","text":"(四)连鞌十八尽钗帬，折艳相簪唱入云，共指云边花尽处，红墙绿瓦九爷坟。(女院院址为清定亲王府俗称九爷府)"},{"type":"paragraph","text":"(五)岭折山盘似伏龙，秾姿到处惹游骢。看花姚合曾连夜，策向荒寒夕照中。"},{"type":"paragraph","text":"(六)一枝红杏倚苍松，谁镂冰心布置工，(大觉寺塔院前有亭翼然，亭侧松杏相依，姿势大佳，)却似看花人两个，一齐收入画图中。"},{"type":"paragraph","text":"(七)坏砌残基惜大工，燕支岁岁弄春风，移来小宋尚书宅，染得环山十里红。"},{"type":"paragraph","text":"(八)管家林密此间疏，一样春光有卷舒，嫩蕊商量开细细，莫教骚客枉留车。"},{"type":"paragraph","text":"(九)风景依稀似故乡，(似杭州翁家山杨梅岭)。故乡只少杏花香，何时乞得灵山种，种遍钱唐作杏王。"},{"type":"paragraph","text":"(十)廿载承平不看花，今遭丧乱走雷车，只愁一战洮河后，万马归来尽种麻。归后续二首:"},{"type":"paragraph","text":"(一)莫道看花人自乐，种花人却暗咨嗟，踏平无数新培种，折损枝头不少枒。"},{"type":"paragraph","text":"(二)看花击毂复连鞌，看罢无人不尽欢，只恐明年花更发，看花谁是汉衣冠。”"}]}