{"id":150533,"date":[{"year":1947,"month":5,"day":12}],"page":"7","source":"","region":"","masthead":"","special_issue":"浮世绘","column":"石屋馀沈","genre":"","count":"804","ytitle":"","mtitle":"乡贤遗事 钱楞仙:钱竾仙　钱玄同","ftitle":"","authors":["叙伦"],"text":[{"type":"paragraph","text":"叙伦"},{"type":"paragraph","text":"许缄甫言其乡先辈钱楞仙竾他两先生逸事。谓楞仙先生婿于常热翁氏，时翁心存同书父子执政，钟雨辰先生(缄甫称为湖州同乡，然雨辰先生为余外祖父郑蓉阁先生之姑子，亦先祖之同年友。其先世居杭州湖墅，后居城内东山街，实杭州人，岂其祖籍湖州耶?)调先生曰:“楞仙何愁不富贵，”先生曰，“何谓也?”雨辰先生曰:“有丈人峰也。”先生即谓其夫人曰:“汝回娘家否?”夫人曰:“岂有不回娘家者?”先生曰:“然则你今日即回去。不必再来!”夫人知其性，因曰:“吾既嫁你，堆知从你。”先生曰:“然则你从我回湖州。”即日南发。因此不与翁氏通，翁氏初使人视其女，则所居易人矣。芒然不悉所由。既而知为雨辰先生一言之故。雨辰先生以是不得与试差。故事，翰林修撰未有不于来科即得主放者，雨辰先生清文宗咸丰九年状元也。竾仙先生好货而讳言洋钱，自局于一箧中。季子玄同私取之。先生频呼“吾失物矣!吾失物矣!”玄同故问失何物，先生终不言洋钱也。先生长子的念劬，亦有癖性。对先生语时，辄拼手若歌者拍板。先生大怒，自此不复与念劬面。念劬前门入，则先生后门出。先生卧室与念劬卧室相对，先生闻念劬归，即谓念劬妇曰:“你们念劬归矣。”语人曰:“念劬吾少奶奶之丈夫，吾孙稻孙之父也。与老夫则不相千!”余按念劬丈出使意大利国归，居北京。时游故海王邨。着红履，被故清礼服之外套，其状甚怪!余辈窃呼为“红履公”。其以候补道至湖北，入总督张香涛幕。时官吏出必乘轿，轿后有灯笼二，备夜行也。灯笼一面书官衔，一面书姓。丈于当书姓者，作咸丰通宝大钱，盖丈生于咸丰间也。然丈谙熟掌故，接后辈为忘年交。而与人谈，及父执，必曰:“某某年伯，某某世伯。”无迳呼其字者。其笃恭又如此也。玄同丈年小于余，其侄名夏，字季中。后又字季。去其中字。其在北京，教习于北京大学及北京高等师范学校。辄终岁居于校之宿舍。月归其家数次耳。尝谓御女不若自渎，亦癖性使然也。"}]}