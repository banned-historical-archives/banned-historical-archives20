{"id":1186630,"date":[{"year":1999,"month":1,"day":21}],"page":"11","source":"","region":"","masthead":"笔会","special_issue":"笔会","column":"北山谈艺录","genre":"","count":"487","ytitle":"","mtitle":"江南蘋书画","ftitle":"","authors":["施蛰存"],"text":[{"type":"paragraph","text":"施蛰存"},{"type":"paragraph","text":"波谲云诡之政治运动绵延二十余年，使许多名媛才女，亦不能免于迫害、侮辱。陈小翠、陈家庆之死于“浩劫”，家人慄于淫威，至不敢讣告，惟少数相知者，为之吞声饮泣。此外尚有不少人幸而得以苟全性命，亦无从发展其才华，终于默默无闻，穷老于米盐尘俗中。江南蘋女士，亦其一也。"},{"type":"paragraph","text":"南蘋，名采，杭州人，居于北京。早岁即工于书法，小楷《灵飞》，一时独绝。从陈师曾学书，称入室弟子。施蛰存师曾段，叶遐庵裒集其遗诗二卷，付南蘋写一本，一九三○年影印行世，为写本书之精好者。"},{"type":"paragraph","text":"南蘋适镇江吴定(静庵)，词人吴库(眉孙)之介弟也。静庵亦从师曾学画，执业银行界，好收藏碑帖字画，蓄火前本《真赏斋帖》，榜其居曰破帖斋。"},{"type":"paragraph","text":"鼎移以后，南蘋寡居茕独，任职上海历史博物馆，为修治古画技师、遂晦迹不以书画名。然公馀家居，丽日晴窗，犹以染翰设色自娱，秘不示人，亦无人可示。一九八六年以疾终，寿八十六。无子，有一女传其学。"},{"type":"paragraph","text":"今日检书笈，得旧藏《陈师曾遗诗》，又南蘋晚年作画影片二帧，其女所贻也。余未尝识南蘋，念其雅韵无闻，遂取以付，请为发表，毋使一代才媛，终埋玉于泥涂。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\01\\991l110301.JPG\">"},{"type":"paragraph","text":"<FONT class=imgsm>江南蘋六十八岁时画的山水作品</FONT>"}]}