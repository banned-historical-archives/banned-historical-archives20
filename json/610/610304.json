{"id":610304,"date":[{"year":1981,"month":3,"day":15}],"page":"4","source":"《训俭示康》","region":"","masthead":"","special_issue":"笔会","column":"","genre":"","count":"209","ytitle":"","mtitle":"张文节为相","ftitle":"","authors":["司马光"],"text":[{"type":"paragraph","text":"张文节为相，自奉养如为河阳掌书记时。所亲或规之，曰:“公今受俸不少，而自奉若此，公虽自信清约，外人颇有公孙布被之讥，公宜少从众。”公叹曰:“吾今日之俸，虽举家锦衣玉食，何患不能!顾人之常情，由俭入奢易，由奢入俭难。吾今日之俸岂能常存?一旦异于今日，家人习奢已久，不能顿俭，必致失所。岂若吾居位去位，身存身亡常如一日乎?”呜呼!大贤之深谋远虑，岂庸人所及哉!"},{"type":"paragraph","text":"——司马光:《训俭示康》"},{"type":"paragraph","text":"<IMG alt=请插入7号盘，按F5键刷新后显示本插图！ src=\"D:\\inset\\1981\\03\\813F040601.JPG\">"},{"type":"paragraph","text":"<FONT class=imgsm>戴敦邦　画</FONT>"},{"type":"paragraph","text":"<FONT class=imgaut>戴敦邦</FONT>"}]}