{"id":59209,"date":[{"year":1939,"month":2,"day":26}],"page":"3","source":"","region":"长沙","masthead":"","special_issue":"","column":"","genre":"","count":"1415","ytitle":"","mtitle":"湘北鄂南地势险峻　日窥长沙必遭挫败","ftitle":"洞庭湖将为日军葬身之所","authors":[],"text":[{"type":"paragraph","text":"【长沙通讯】自去年十一月十一日岳阳不守、三阅月来、湘北鄂南战局、中日两军、始终胶着于岳南卅里麻塘附近、及通城九岭间、目下驻守日军第六第九第十三师团之一部、及李守信吴克仁伪军、总计不到六万人、如不增援、常无进犯力量、然值得吾人推断者、即春水涨发、又将如何、记者以此于旧历年杪、冒雨雪经湘阴出湘江至湘滨视察、沿途坂草汀沙、浦枫江柳、寒鸦孤鹜、风景绝佳、湘阴境距长沙百二十华里、清代人才辈出、左(宗棠)郭(嵩焘)李(星沅)张(彪)其最著者、城北六十里有地田营田、为宋岳飞附杨么屯兵处、营田北六里为磊石山、巍然峙立于湘江之口、襟江枕湖、与北百二十里之岳阳君山遥相对峙、风帆上下、资为中流砥柱、前者与某师长某团长等同登山巅、所谓波澜壮阔、汪洋如海之全国最大湖、而今则赤沙弥望、支港纵横、浅涸处极多、记者等乃就山巅纵论洞庭今后战局、洞庭长约二百十里、面积一万五千方里、通常所谓春水涨期、约以农历三月至五六月、最大水深自某尺乃至某尺、最深处达某尺、八月后遂渐底降、冬则浅涸、论理该湖为湖南全省湘资沅澧诸水之归宿、自应使湖面宽阔、无所壅滞、则诸水既易消纳、上游始不至于汜滥、乃自康熙以还、濒湖居民各就湖边荒地筑成围城、以湖滨淤地肥沃易耕、乃占地愈多、湖面愈狭、迄今南县全部华容安乡沅江湘阴等县之一部、昔日洞庭湖身、已由苍海成为桑田矣、然而时至今日、若就军事观点论、正因湖面狭隘、深浅不一、可使日军无所施其技、盖洞庭西南两岸多泥滩、而其波可灭顶、虽在盛夏水涨、汽艇傍岸亦非易、此其一、日艇如从由岳阳横过洞庭攻略湖西常德益阳诸地、迂回而侧犯长沙、亦为事实所不许、因湖身深浅不一、平时由汉经岳驶常德舟轮、皆由某地入湘江、经某某地西航、益常日舰吃水较深、自无从由岳迳趋常德、此其二、洞庭湖滨淤地千里、水位深浅、年各有别、日军对此无精密调测、忆昔记者在东战场时、尝阅夺获之日军太湖地图、无论春夏秋冬何地水深若干、可泊吃水若干舰艇、无不调测精密、解释详明、何地可供粮食若干、其当地居民如何称谓、各在其旁注明、其军用地图更有详尽至二千分一者、其谋华之专精狠毒可知、兹者日军深入长江中流、所用军事地图、皆窃自华方、且不完整、记者在某司令部得睹最近夺获日军岳阳湘阴一带地图、其中一部为、二万五千分之一、一部为十万分之一、而将此十万分一放大、与二万五千分一并合一印图、使用既无关于水位深浅之调测、即陆地用图、亦远不如华之详密、日军用心虽苦、至此亦徒见其心劳日拙、此其三、有此三因、日军如欲利用洞庭水涨进窥长沙、自非易事、综观湘北鄂南全局、日军如攻略长沙、其要道凡三、一由湘鄂公路及粤汉北段南犯、此路地势险峻、且华方大军云集、日军之企图、碍难得逞、一由汉宜公路与溯江西上之日军会师沙市南扰常德、此路为一大迂回、进攻自亦匪易、其三即以海军由水路入湘江、盖洞庭虽大、仅此一途便于航运、每当盛夏水涨、一千吨轮可自汉迳驶湘潭、惟今情势有迥然不同者、如日军循此路南侵、第一将阻于鹿角市、(日军曾数度以汽艇驶此窥扰、皆经击退、)第二将阻于某山第三某地、第四某地、第五某地、其间元以二三为最险要、现在江港河汊皆经重重封锁、各封锁处咸已配置辗转各战场被日军称为“顽强”之劲旅、湖防江防可告无虑、某师长告记者田、“日军如果欲凭海军实行其一向洋洋自得由水路进窥长沙者、行见其泥足愈益深入、终将无以自拔、浩瀚洞庭、恐即为其葬身之所云”。"}]}