{"id":59169,"date":[{"year":1939,"month":2,"day":25}],"page":"10","source":"","region":"","masthead":"","special_issue":"医药周刊","column":"","genre":"","count":"462","ytitle":"","mtitle":"废历新年中之饮食卫生","ftitle":"","authors":["程瀚章"],"text":[{"type":"paragraph","text":"程瀚章"},{"type":"paragraph","text":"阴历历法虽废，面积习难返；民间度岁，仍以此为准。商店休业，家庭娱乐，兴高彩烈，一若从前。俗例在此时期内，因食品无从购买，家家户户无不预为之备，趸积多量之鱼肉，或醃藏，或煮熟藏之湾柜，以供新岁宴客之需。殆亦取古人秋收冬藏之意，农村社会中原不足责也。殊不知此项贮藏之食品，尤如肉类鱼类，为日既久，易起变化；味既不美，质亦恶劣。且在废历新年中，亲朋往来酬酢，不免狂饮暴食，肠胃之抵抗力，亦大受影响。消化力断不及平日之健全。若再进以劣质食品，河鱼之疾随之俱来。重者甚至区吐与泄泻并作，痛苦宛如夏秋之急痧，为害之大不可言喻。"},{"type":"paragraph","text":"卫生方法，在此废历新年之环境中，纵未能免俗，亦须十分谨慎，勿作无谓之酬酢戒狂饮，忌饱食。多食水果蔬菜。有新鲜饮食品之可能时即须购食新鲜者，不必多量贮藏肉类为宜。"},{"type":"paragraph","text":"藏的鱼类肉类，有时亦有馁败之虞。若用盐太多，则味又过咸。煮熟者，不能久藏至五天以上。在温室中更易朽腐。此等食品品贮藏法，不及冰藏法远甚。然社会度年习惯，若能根本废除；则每日自有新鲜食品可得，原不必秋收冬藏，墨守成法也。"}]}