{"id":1051198,"date":[{"year":1996,"month":8,"day":5}],"page":"12","source":"","region":"","masthead":"笔会","special_issue":"笔会","column":"唐诗别解","genre":"","count":"285","ytitle":"","mtitle":"“知君济世有长策，莫问沧浪隐钓矶。”","ftitle":"","authors":["陈四益"],"text":[{"type":"paragraph","text":"陈四益　解"},{"type":"paragraph","text":"此刘沧《赠颛顼山人》句也。"},{"type":"paragraph","text":"山人不知何许人也。既号颛顼，当心仪于上古之世。刘沧谓其有济世之策，大是可疑。"},{"type":"paragraph","text":"吾国之重隐士，自古皆然，刘沧亦未能免俗。然细考古今隐士，济世有方者，百不得一。彼等果有济世之才，则何必归隐?彼等果有归隐之志，又何必炫才?隐居而鸣高，炫才以求用，是知所谓“隐”者，正欲为“显”作铺垫耳。"},{"type":"paragraph","text":"今之隐士已不入山林。大隐隐于市，亦祖宗成法。然炫才依旧，其大要，仍隐士故伎，唯待刘沧辈上钩也。究其实，亦心仪上古之颛顼山人辈也，惜乎今之世难返上古，今之人亦不复能岩居而穴处、茹毛而饮血矣!"},{"type":"paragraph","text":"<IMG alt=请插入11号盘，按F5键刷新后显示本插图！ src=\"D:\\inset\\1996\\08\\9685120401.JPG\">"},{"type":"paragraph","text":"<FONT class=imgaut>丁聪</FONT>"},{"type":"paragraph","text":"<FONT class=imgsm>丁聪　画</FONT>"}]}