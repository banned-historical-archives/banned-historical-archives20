{"id":57645,"date":[{"year":1939,"month":2,"day":14}],"page":"11","source":"","region":"","masthead":"","special_issue":"海上行","column":"","genre":"","count":"344","ytitle":"","mtitle":"说书摭谈(四)","ftitle":"","authors":["阿红"],"text":[{"type":"paragraph","text":"阿红"},{"type":"paragraph","text":"苏道說书者，不论評话弹詞，其脚本均系名人手编，词句典雅，不同凡响，且人才辈出，以前如馬姚赵王诸人，均系饱学之士，类能自谱新曲。惟吾国各地方言不同，故其势力范围，仅限于江浙二省，且并非全境。江蘇省除苏州旧府属各县外，仅有上海、松江、青浦、奉贤、南汇、川沙、宝山、嘉定、镇洋、崇明、(非全境)常州、无锡、江阴、靖江、宜兴、(皆非全境)等處，浙省则为嘉兴、桐乡、石门、海盐、平湖、吴兴、乌程、德清(皆非全境)等处其中当以上海苏州两地为最佳。昔日不论名家与非名家，均须在大小码头轮流奏技，今则名家荟集于上海一隅，即苏州亦不愿再去矣。江浙同乡之在北平天津汉口等处，经商者颇多，以前扬月槎昆仲及吴玉荪小松小石等，曾一度前往奏技。杨氏昆仲获资盈万，载誉以归。而吴氏昆仲则未得志云。"}]}