{"id":57303,"date":[{"year":1939,"month":2,"day":12}],"page":"11","source":"","region":"","masthead":"","special_issue":"海上行","column":"","genre":"","count":"452","ytitle":"","mtitle":"舞场漫谈(十)","ftitle":"","authors":["晚平"],"text":[{"type":"paragraph","text":"晚平"},{"type":"paragraph","text":"乐队而外，舞女实为舞场之生命线，故所谓舞女大班者，其重要性并不让于乐队。大班之手腕灵图者，能使红舞星乐于听信，虽打躬作揖，披衣送包，(红舞女到场时，大班例将伊等之手提皮包，先行送至座位上；临行时，则又殷勤恭送，为之披大衣。)亦所不惜。盖大班能多拉拢一红舞女，即多一份进益，固不得不尔也。例如一舞女，月入舞票千元，场方对拆得五百元，大班倘抽佣金二成，百元唾手可得。若有四五红舞女经其拉拢，一家数口，衣食无忧矣。"},{"type":"paragraph","text":"舞女大班既成为舞场之灵魂，手腕优劣，攸关营业之盈亏纂巨，舞场当局，极重视之。倘用人失当，仅能拉拢“阿桂姐”之流，滥竽充数，其失败乃不旋踵，可不慎哉!"},{"type":"paragraph","text":"迩来舞场愈多，大班亦夥，舞女之狡狯者更不一而足，往往利用各舞场争相延邀，暗盘不同，声东击西，迫使场方屈就其条件。条件之较苛者，莫过于舞女与场方三七拆帐，女得七成，场方所获，不及其半。第舞女之月入逾千元者，场方仍认为尚有三数百元，可从伊身得来，较诸“阿桂姐”之仅能月入数十元，未始非合算事。况伊人被我夺得，颜面上似亦十分光荣也。"}]}