{"id":1191698,"date":[{"year":1999,"month":3,"day":7}],"page":"7","source":"","region":"","masthead":"笔会","special_issue":"笔会","column":"北山谈艺录","genre":"","count":"835","ytitle":"","mtitle":"松江本急就篇","ftitle":"","authors":["施蛰存"],"text":[{"type":"paragraph","text":"施蛰存"},{"type":"paragraph","text":"松江石刻，见著录者，以赤乌碑为最古，然不可信。可信者，晋泰宁三年征北将军陆袆碑，宋时犹存，今亡矣。唐碑存者，仅二经幢。宋元以下碑存者虽多，无著名者。独明刻急就章，足以傲睨宇内，盖皇象书迹，阁帖外仅传此刻，而急就章石本，天下惟此一通耳。初，吉水扬政得旧本皇象书急就章帖，乃宋宣和二年叶梦得刻于颍昌军者。帖残缺三百余字，乃以宋仲温书补之。正统四年，刻石松江，寘之府学，世以其为皇休明宋仲温手迹而宝之，然叶石林跋称其本为摹张邓公家本。又谓:“虽不可定为皇象书，决非近世所能伪为者。”可知其纵出皇象笔，亦但以日本上石，况犹未能定其为皇象书耶。宋仲温书亦用任勉之摹本，非原迹也。杨政跋称:“此帖吴皇象休明师伯度书，道丽沉着，真草并列，优入神妙。”似以释文真书亦出皇休明手，然叶石林跋固云:“乃相与参校，以正书并列。”可知原本无释文。此盖出石林居士手也。世传急就章凡三本，一、吴皇象书，二千二十三字，即此本；二、晋索靖书，一千四百五十字，宋绍圣二年勒石，宋仲温乃临赵文敏本，而赵本悉依皇象本，故据宋仲温本补叶刻本，仍是一家眷属也；黄庭坚、李仁甫、朱文公刻本，及王应麟玉海注本，均出索靖，别有颜师古注本，与两家皆异，不知所认出，是第三本。索靖皇家二宋石，已不可见。故松江一刻，为硕果仅存者矣。然此石在府学四百年，世罕知者。天下金石志、续通志，均无著录，仅见于菉竹堂碑目而已。盖传拓甚少，学者初未经意耳。清嘉庆三年，孙星衍撰急就章考异，犹未用此本。至嘉庆十六年，纽树玉校录急就章，始得而参之，因知此刻于嘉庆时始闻于世也。近人王国维、罗振玉等重此刻，各为考跋。罗氏得旧拓本，以玻璃版蜕印于吉石庵丛书中，与唐宋古抄本为伍，而松江本急就章遂为金石考古小学家所尊仰。三十年前，余尝嘱邱竹泉拓十本，尝以赠师友，尔时字迹殊完好，仅小损十许字，以为易得。初不宝惜。丁亥秋，自闽中归，觅得一本，则损泐至六十余字矣。府学于倭冠时圯毁，石已移在醉白池，意所损当愈甚矣。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\03\\9937070301.JPG\">"}]}