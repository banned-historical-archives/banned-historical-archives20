{"id":1107486,"date":[{"year":1997,"month":9,"day":2}],"page":"8","source":"","region":"","masthead":"笔会","special_issue":"笔会","column":"唐诗别解","genre":"","count":"290","ytitle":"","mtitle":"“爱子游燕赵，高堂有老亲”","ftitle":"","authors":["陈四益"],"text":[{"type":"paragraph","text":"陈四益　文　丁聪　画"},{"type":"paragraph","text":"“父母在，不远游。”古训也，以为孝子当如是。然于古代，此道亦未必能行。王维《观别者》中之别者，不得已也。“不行无可养，行去百忧新。切切委兄弟，依依向四邻。”是知老亲在堂，子游燕赵，为生计也。养尚不能，何遑承欢膝下?临别挥泪，凄切感人。"},{"type":"paragraph","text":"今之父母，大别于古人。虽系独子，亦必送诸西洋，非为养也。走路子，买护照，如办嫁妆。机场一别，云山千重，多有自兹定居彼岸、难得一见者。夫妻相守，白头相望，秋夜寒灯，往往生有子如无之感。子女之孝思，父母之慰藉，仅在隔洋通话之一刻中。当初之千辛万苦，只换得两地相思。当喜?当悲?非吾所知矣。"},{"type":"paragraph","text":"<IMG alt=请插入11号盘，按F5键刷新后显示本插图！ src=\"D:\\inset\\1997\\09\\9792080401.JPG\">"},{"type":"paragraph","text":"<FONT class=imgsm>丁聪</FONT>"}]}