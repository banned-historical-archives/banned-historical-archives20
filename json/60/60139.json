{"id":60139,"date":[{"year":1939,"month":3,"day":2}],"page":"11","source":"","region":"","masthead":"","special_issue":"海上行","column":"","genre":"","count":"964","ytitle":"","mtitle":"上海人之饭","ftitle":"","authors":["碧□"],"text":[{"type":"paragraph","text":"上海人之饭，既不同于大众所吃之白米饭，咸泡饭，蛋炒饭，亦大异乎广东馆之香肠腊味饭，无锡馆之排骨咸菜饭，更非祭祖宗之羹饭，又非施尼僧之斋饭。上海人之饭，花样既新，名称自异，而吃饭之人亦因饭之种类不同而各分其类别焉。据记者所知，有如下列几种，倘有博闻广见之士，补其遗漏，成加以发明，俾上海人得广其选择吃饭之道，则功德不浅矣。"},{"type":"paragraph","text":"一曰空心饭不需真实本领，无庸化费本钱，如跑街，掮客，以及拆字，相面一流所吃之饭是也。"},{"type":"paragraph","text":"一曰开口饭能从口里说白唱道出来，乃能从口里吃饭进去，如学校之教员，唱戏之伶人，书场之说书先生，皆吃此饭者。而新兴之电台报告员，亦属此类。"},{"type":"paragraph","text":"一曰白相饭无正当之职业，靠党羽的势力，终日浪荡，遇事生风，软诈硬敲，神通广大，而饭在其中矣。上海人中吃此饭者为数甚多，靠吃此饭以成家立业，名利双收者，亦大有其人。若初来上海之乡下人，及良懦之辈，尤为彼等碗中物焉。"},{"type":"paragraph","text":"一曰把势饭吃此饭者，须具势利之心，对于有钱有势之人，则灌以迷汤，拍以马屁，遇寒酸卑贱之人，不妨享以白眼报以冷言，盖妓院中盛行之饭也。而院中人亦往往自称吃把势饭不讳。"},{"type":"paragraph","text":"一曰断命饭凡执一业，作一事，不胜其劳苦，而深自怨恨者，自言吃断命饭，意谓吃此饭者，势将断送其宝贵之生命也。"},{"type":"paragraph","text":"一曰炒冷饭非真饭之嫌其冷而加火炒热也，先时已说过之话，今又说之、先时已教过之书，今重教之，是名炒冷饭。凡学生之不用心而留级者，不免吃此冷饭焉"},{"type":"paragraph","text":"一曰黑饭饭多白而此曰黑，何也?以黑与白并重也。黑者何?雅片也。吃雅片者不吃则□发，犹吃白者不吃则肚饥也。故称雅片曰黑饭，称吃雅片者曰吃黑饭。今广其义，凡营雅片之业，如土贩，及燕子窝老板之类，皆谓之吃黑饭云。"},{"type":"paragraph","text":"上海人之饭，花样既如此之多而且异，若言其吃饭之法，则亦有烧饭，包饭，讨饭，抢饭种种之不同焉。烧饭者，自己家中由老婆:娘姨:或烧饭司务烧而吃之也。包饭者，大都为公司伙友，商店同人，纳代价于饭馆，饭作，而送来吃者也。讨饭者，或为王孙公子，落魄洋场，或为豪富少爷，倾家嫖赌，两手空空，双肩承口，则不免托缽沿门，哀声求乞，可得冷饭，馊饭，其味无穷焉。至于抢饭，则汇三之流，伺于吃包饭者之门外，见有吃剩之饭，将挑回饭馆，饭作者，则沿路拦而抢之吃之，挑饭之人，例不得反抗，惟□三各分地段范围，不能越界抢吃耳。"},{"type":"paragraph","text":"本文有部分文字因原报纸不清晰或损坏，故以白框代替。"}]}