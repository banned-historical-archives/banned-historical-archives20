{"id":92957,"date":[{"year":1946,"month":5,"day":2}],"page":"6","source":"","region":"","masthead":"","special_issue":"图书(第1期)","column":"","genre":"","count":"1105","ytitle":"","mtitle":"集曲偶识","ftitle":"","authors":["西谛"],"text":[{"type":"paragraph","text":"西谛"},{"type":"paragraph","text":"一，头曲齐镌元剧二种"},{"type":"paragraph","text":"余于十余年前，尝获覩涵芬楼所藏顾曲齐镌元人杂剧十许种，诧为奇遇。而尤喜得读关汉卿绯衣梦，罗贯中龙虎风云会二剧。盖斯时所见至狭，于元曲选外之元剧，得之使感狂喜也。后知日本盐谷温氏亦藏有顾曲齐镌马致远汉宫秋以下十余种，无缘得见，但录其目耳。合之，尚不及二十种。今秋，传新书店徐贾绍樵，为予获十竹斋笺谱于淮城，同时并得顾曲斋镌乔梦符李云英风送梧桐叶，费仲名荆楚臣重对玉梳记二剧。予殊感之。涵芬楼所藏，烬于兵燹。忆每剧插图，俱夺去。今此二剧，附图独全，精丽典雅，矜贵之至，尤自喜也。明人所镌元明杂剧，于息机子杂剧选，徐氏古今杂剧选，臧氏元曲选，孟子塞柳枝集酹江集外，惟顾曲齐一选耳。斐云尝获金陵陈氏继志齐镌马致远剧一种，未知尚镌有他剧否?要当以顾曲齐所镌最为精绝也。江南诸藏家，殆唯予曲库中有此耳。能不珍护之欤?"},{"type":"paragraph","text":"二，古本校注西厢记六卷"},{"type":"paragraph","text":"此本是王骥德伯良所校定。伯良逐于曲学，深佩汤若士，亦服膺沈词隐，又及见徐文长。尝著曲律一书。评隲多有行家语。盖于剧曲实三折肱者。惟校注西厢，多深文周纳处，有治丝益棼之感，与凌初成之西厢五剧。同为文人好奇之过。惟刊印至精，插图出新安黄应光手，尤精丽可喜。伯良复有校注琵琶记一书，二十年来，访求未得。殆已失传欤?"},{"type":"paragraph","text":"三，明山阴延阁鎸北西厢记五卷"},{"type":"paragraph","text":"题大都王实甫编，关汉卿续，山阴延阁主人订正。延阁主人即李告展，尝镌四声猿者。徐森玉先生从日本黑田氏许，得其从柏林摄归北西厢图二十幅，予尝见之。衣冠殊古稚，布局虽小，而气象浩莽，有尺幅寻丈之观。每图背幅为一圆型之饰画，均彷古人画意，尤精悍可喜。友辈传观，相顾诧叹以为得未曾有。唯不知其究出何本。数年前，乃乾以延阁本北西厢一残册见售，卷首附图十许幅，皆被无识者撕裂其大半。然一见即知其即为柏林本也，古宫废殿，愈见古色古香，一砖一瓦，何莫非凭吊之资，虽残帙，亦珍视之。然每一披览，便憾不足，中怀郁郁，莫可言宣。不意于冬日偶过琉璃厂会文齐，乃竟收得此本全轶一部。物常聚于所好，此言良不虚也，时欲夺而得之者，颇有人在。肆主以是居奇。然予必欲得之。乃终归予有，首有莺莺像一帧，酥胸半袒，娇媚欲流，似为柏林本所无，诚无上清品也。图背署陈洪绶名，乃知非老莲不能写此也。厂估以予出值昂，闻风而至者，乃大有人在。既得富春堂五种曲，复获世德堂节孝记，拜月亭记，惜未久便匆匆南下，不能更有所得矣。"},{"type":"paragraph","text":"明山阴延阁镌本四声猿不分卷。明人剧曲，以牡丹亭及四声猿，传刻最盛。此四声猿剧，为延阁鎸本，附图甚精美。惜已是后印模糊，神采殊逊矣。延阁主人名李成林字告辰，山阴人。尝刊徐文长评本北西厢记，陈老莲为之作图，精雅绝伦。予有其书。盖亦明季好事者流。"}]}