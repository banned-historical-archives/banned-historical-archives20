{"id":873769,"date":[{"year":1992,"month":6,"day":29}],"page":"5","source":"","region":"","masthead":"笔会","special_issue":"笔会","column":"","genre":"","count":"163","ytitle":"","mtitle":"读史怀古","ftitle":"——调寄《金缕曲》","authors":["张冠城"],"text":[{"type":"paragraph","text":"张冠城"},{"type":"paragraph","text":"冷眼功名淡，看尘寰，千秋万寿，白云苍狗。浮世嚣嚣清霜烈，鸿爪雪泥身后。笑宦海，涛惊浪吼。鲈脍莼羹乡思切，季鹰归，道是西风骤。三径菊，五株柳。"},{"type":"paragraph","text":"先生底事新来瘦?叹于今，投闲置散，旁观敛手。辜负经纶才八斗；坐视蛾眉舞袖。能饭否，廉颇皓首?放棹江湖舒怀抱，好山川，一任君消受。呼太白，共樽酒!"}]}