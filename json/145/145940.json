{"id":145940,"date":[{"year":1947,"month":4,"day":14}],"page":"7","source":"","region":"","masthead":"","special_issue":"","column":"","genre":"","count":"497","ytitle":"","mtitle":"石屋余沈","ftitle":"","authors":["叙伦"],"text":[{"type":"paragraph","text":"叙伦　图"},{"type":"paragraph","text":"太炎身后诸弟种种"},{"type":"paragraph","text":"访章太炎夫人。夫人以余与太炎旧交，述炎丈晚年以旧学不传为忧。而投资者遂众。所进者杂，规之未能止也、炎丈既从但化，而门下自旧日诸大弟子如朱逖先汪旭初外，新进如潘某及某某当可称为无忝，而率借此标榜以为己利。尤以沈某为甚。上海太炎文学院之设，即为若辈所以为资者。及经多方经营得以立案，而若辈造为高自标榜之语，忽焉星散，如此者非一二事。未亡人以为苦也。余不详炎丈晚年事，其逝世后及门所为更未有所闻。夫人之言，必有所苦而发，记之以见学术林中亦复戈矛森立也。"},{"type":"paragraph","text":"龚孝拱"},{"type":"paragraph","text":"龚孝拱(澄)为定庵先生之子，与余外祖父邹蓉图先生交善，孝拱挟妾居上海，因号半伦。室中古金石罗列，其所著理董许书，即据古金石契文以正说文之篆。故每言篆误。然孝拱说字多响壁虚造，偶有所中，亦不尽粹。余已悉取以入说文解字六书疏证中矣。孝拱之祖父为段懋堂女夫。而孝拱直斥懋堂说文注，不逊也。如昬字以唐讳太宗名故省作昏，段谓隶书淆乱作昬，斥五经文字之说为真。孝拱则谓段以就其自定韻部，段书之大蔽也。孝拱书稿本中夹有红八行一纸，论<IMG alt=请插入2号盘，按F5键刷新后显示本插图！ src=\"D:\\inset\\1947\\04\\474E0704AA.JPG\">字者。有四月十五日陪何贞老看看三笑四月上兊十六字。贞老何道州也。看三笑盖看演三笑姻缘剧乎?"}]}