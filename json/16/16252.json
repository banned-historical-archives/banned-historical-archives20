{"id":16252,"date":[{"year":1938,"month":6,"day":16}],"page":"5","source":"路透社","region":"日本冈山","masthead":"","special_issue":"","column":"","genre":"","count":"224","ytitle":"日本熊山附近","mtitle":"火车互撞","ftitle":"死伤达一百余人","authors":[],"text":[{"type":"paragraph","text":"【路透社日本冈山十五日电】神户与下关间熊山附近、今晨三时後、有上行与下行之火车互撞脱轨、闻死二十人、伤一百五十人、其肇祸原因、乃由大雨之後、路轨下陷所致、闻其中一车满载赴西京游览之学童、撞入山上泻下之土堆、车乃覆于轨道之下、而下行之车亦因脱轨、撞入覆车、目前闻已死学童十六人、现已有医士看护及救援队驰往失事地点、据最近消息、死者共十八人、内有学童十六人、重伤者五十五人、轻伤者一百六十七人、干路车务为之停顿六小时。"}]}