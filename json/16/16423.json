{"id":16423,"date":[{"year":1938,"month":6,"day":17}],"page":"6","source":"","region":"","masthead":"","special_issue":"","column":"","genre":"","count":"225","ytitle":"","mtitle":"伪造日币","ftitle":"拘获男女犯五名","authors":[],"text":[{"type":"paragraph","text":"公共捕房总稽查处华探长冯志铭探目张云生、侦悉小沙渡路一千一百十二弄菜市弄四十一号门牌屋内、有人伪造日本角币、遂会同日警务人员、前往查抄、当拘获闽人叶士元、林顺平、吴春山、郭家允、苏州妇人吴张氏等五名口、抄获伪造之日本五十钱角子一百四十七枚、十钱真币十枚、膏粉所制模型六只、以及制造伪币所用之各种铝铅等质原粉、一并带回捕房、昨晨解送特一法院刑一庭、捕房律师厉志山声请准予羁押、以便调查、经萧推事逐一质讯之下、谕令押候改期查明再讯。"}]}