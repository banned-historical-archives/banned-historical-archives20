{"id":56159,"date":[{"year":1939,"month":1,"day":29}],"page":"10","source":"","region":"","masthead":"","special_issue":"中国医药(第7期)","column":"","genre":"","count":"642","ytitle":"","mtitle":"痧子用外治法之检讨","ftitle":"","authors":["尤学周"],"text":[{"type":"paragraph","text":"尤学周"},{"type":"paragraph","text":"外治者，有病不用药内服，就其外而施治也。小儿服药，叫嚣号啼，闭口强项，合数人之力，始得咽下其半，故无不引为难事。投机者遂有小儿外敷药，及不服药专家，以迎合病家“儿病服药难”之心理，用以号召。然外治固足以解脱病苦，亦有一定之范围，非谓无论何病，皆可用药外治也，若仅用一方，以敷治百病，事实上亦决不可能，冒昧从事，必误病机，欲求外治法者，当审慎之。"},{"type":"paragraph","text":"痧子外治，民间所采用者，有薰蒸罨擦各法。薰者:如用红枣燃着，取其烟气，以迫疹之外达；蒸者:用芫荽煎汤，借其蒸发之气，以促疹子之速达。二者相较，后者胜于前者，盖薰则浓烟迷漫，一室之空气尽变，呼吸系大受刺激，致闷塞或增剧其咳呛，大不利于病者；不若蒸时之空气润湿，呼吸所受之刺激少，于病情上所收之效果则较大也。罨者:用芫荽，葛根或浮萍草等浓煎，以毛巾蘸水，乘热蚕于头面手足等处，则痧疹易于透达，速回者亦可使其复显。蒸则其气吸入于内，与罨之仅限于外治者，功力较胜，故疹子之不易透，或透而复隐者，以蒸法为宜；其证情之较轻者，则用罨法。擦者:罨之进一步手术，以毛巾蘸芫荽或浮萍所煎之水，于未显各部，轻轻揩擦之也，或只用高梁揩擦，亦有同等之功效。擦时，不宜过于用力，以免损伤皮肤；其部位以四肢及面等显露之处为最宜，胸腹等处，必揭被解衣，始可行之，偶一不慎，即易受寒，致加增其病势，无益而反有害，其手续故可简省。且痧子透发亦以腹背等暖处为最早，及其变也，则手足头面等处反易于速回，故施行揩擦，致力于手足头面，亦可为尽其厥职矣。"}]}