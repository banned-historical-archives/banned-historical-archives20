{"id":56164,"date":[{"year":1939,"month":1,"day":29}],"page":"10","source":"","region":"","masthead":"","special_issue":"中国医药(第7期)","column":"","genre":"","count":"923","ytitle":"","mtitle":"中风论略(下)","ftitle":"","authors":["刘民叔"],"text":[{"type":"paragraph","text":"刘民叔"},{"type":"paragraph","text":"惟此十方之中；人参一品，最遗后患，察用人参者，凡七方之多，岂中凤卒病之必用人参哉，征之伤寒论桂枝可以配人参，柴胡亦可以配人参，惟麻黄不可以配人参，以桂枝柴胡非必汗之方，而麻黄则为发汗之药，凡病之必须发汗者，断无配用人参之例，然则既以麻黄为主之诸续命汤主治急卒中风，其不应配用人参，理自显然，乃检千金方，竟以小续命汤之有人参者，为诸续命方之冠，而以大续命汤之无人参者，殿于其后，不知大续命汤，实为宗经之方，而孙真人忽之也，又检小续命所附之校注，凡小品，千金翼，深师，古今录验，救急，延年，俱未舍去人参，此为习焉不察之故，晋唐诸师，一间未达，固不仅孙真人一人已也，试询曾病中风之家，凡久患手擘不能上头，足擘不能履地者，不是未服麻黄发汗，即是早服人参补益；夫始病为急卒之中风，未传为经年累月之痿擘，然何以有末传痿擘之后患，则以始治之医，谋之不臧也，是故风与痿异，乃始传末传而已，若风之与痹，则灵枢寿夭刚柔篇云，“病在阳，命曰风，病在阴，命曰痹，阴阳俱病，命曰风痹”邪气藏府病形篇云，“阴之与阳，异名同类”故风痺之不同者几希，又考千金续命十方，有用附子者，有用石膏者，有附子石膏同用者，是则素问风论所谓“风之伤人也，或为寒热，或为热中，或为寒中”也，至于治积热风方，及地黄煎荆沥汤等，乃中风门之别证，续命方之变治，即后世俗称之类中风也。金元以后，标新立异倡发因火因气因痰之说，不揣其本，而齐其末，古代精义，丧失殆尽，近又有著类中秘旨者，以厥病为类中。舍经爱，够俗名，其失也，不过名不正而言不顺耳，其后又有用治愈热厥之验方，借以阐发类中秘旨者。不辨真假，不拆疑似。竟至题名为中风抖诠，力辟续命诸方，斥为不能复适于用，抑孰知中风之本在神经，与厥逆之本在血脉者，不同，所以素闷调经论云“肌肉蠕动，命曰微风”，千金方于目转动，口唇动，偏体诸证，皆须急服小续命汤，试检汉唐之间，诸家治风，如排风防风八风等皆不能越出续命范围此其故，盖可不言而喻矣，乃中风抖诠，既溷风擘痿厥于不分，复淆内外上下于不别，则其失也，岂仅指鹿为马，行将正治中风之法，泯没无遗，不度德，不量力。不自知其力效论错之非，工于责人，拙于省已，是以君子深惜其未能取法乎上也。"}]}