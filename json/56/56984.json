{"id":56984,"date":[{"year":1939,"month":2,"day":10}],"page":"11","source":"","region":"","masthead":"","special_issue":"海上行","column":"","genre":"","count":"617","ytitle":"","mtitle":"说书摭谈(一)","ftitle":"","authors":["阿红"],"text":[{"type":"paragraph","text":"阿红"},{"type":"paragraph","text":"说书为游艺之一种，由来已久，而肇端之年代，言人人殊，不可究诘。考宋代官制，有崇真殿说书官一职，后人遂以为说书系肇始于宋，然其时之说书官，未必即系今日之说书者也。兹将关于说书之种种，拉杂书之，聊作茶余酒后之谈助云尔:"},{"type":"paragraph","text":"昆剧八义图全套传奇，有说书一出，表演屠岸贾退食私衙，有赵氏门客伪饰说书者，由韩厥介绍，至屠处说书，说周公旦摄政蔡叔谋乱故事一节，藉以讽刺权奸之不可为，结果获谴不足，且留千古骂名。以窥屠意，屠大怒，欲杀之，幸屠妻贤，救之出险。考八义图本事。乃在春秋时代，设其时无说书一业，后人亦不致附会，作为剧中穿插。可见春秋时代，已有说书，或不若今日之盛耳。"},{"type":"paragraph","text":"说书至明代始渐盛行，万历天启年间，周公被捕，致触吴中民众公愤，遂有颜佩韦等五人为首，驱逐阉狗，此五人中即有一说书者在内。平剧五人义，(又名看看苏州人)即表演此事实也"},{"type":"paragraph","text":"及至宏光年间，人材辈出，其业大昌，即后来说书界推为该业第一人才之柳敬亭，亦产生于该时。柳有辩才，士大夫均乐与之游，名士侯方域，且为之作传，一时传为艺林佳话。吴县金人瑞，更甚其辞，谓柳说武松打虎，叱咤一声，酒缸酒甕均嗡嗡作响，其技艺之为当时听众推重有如此者，可谓空前绝后矣。但同时有金光者，其艺不弱于柳，而金竟湮没无闻。李广数奇，卫青不败，其中殆有数欤。"},{"type":"paragraph","text":"说书业中，以前刊有式纪弦歌一册其命名殊使人难以索解，书中谓其业尚系神农所创，籍以开拓病者胸襟，以补百草之不足。此说似属无楕，不值识者一笑也。"}]}