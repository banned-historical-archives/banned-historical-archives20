{"id":56452,"date":[{"year":1939,"month":1,"day":31}],"page":"11","source":"","region":"","masthead":"","special_issue":"海上行","column":"","genre":"","count":"578","ytitle":"","mtitle":"顾曲志","ftitle":"活捉","authors":["过宜"],"text":[{"type":"paragraph","text":"过宜"},{"type":"paragraph","text":"近来评剧界中，颇有盛誉芙蓉草与刘斌昆活捉之佳者。余惑其言，特往聆之。觉斌昆举止，含有“昆”味，身上固极具功夫。桐珊之飘忽闪烁，尤森然有鬼气。京剧之中，莫或与俦，果杰作也。日前晤独鹤兄，谈次及之。独鹤独持异议曰:“吾极知桐珊斌昆此剧美妙，工力之深，非翠花富禄所能俪，然吾宁观翠花富禄，不愿见桐珊斌昆，以翠花富禄演此，望之犹似人也。桐珊斌昆以逼真之故，直类骷髅变相矣。奈何化钱而与活鬼相对，徒留一恐怖恶劣印象哉”。语殊解頣。独鹤自承不知京剧，而发言往往出人意表，别具卓识，多如此类。然独鹤未见汉剧中牡丹花与大和尚之活捉也。牡丹花饰阎婆惜，抅油白脸，七穷流血，出场之后，睽睛直视，植立台口，移时不动，旋忽起忽落，作迎风飘荡状，虽台下座客不少，而在电光黯淡之下，似若阴风阵阵，扑面而来，余不知真鬼作何状态，而世间可怕之形，宜无逾此。平时以胆气自豪者，至是或不克自持，桐珊较之，殆瞠乎后矣。大和尚去张三，身段亦视斌昆繁重，活捉时，忽脖颈伸长二三寸，同时又翘足而立，身材陡然亦似高出许多，狰狞直类缢鬼，此又非斌昆所得几及。桐珊斌昆之活捉，盖只能称雄于京剧中耳。技能至斯；巨得谓非绝诣。然戏剧又何贵有此哉，儿时见十三旦(侯俊山)演紫霞宫，预藏小钓于衣襟之内，迨其自缢，既以钩钩索，腾空高悬，远近视之，与真无异。此则既无艺术可言，徒何人感受不，尤无足取。"}]}