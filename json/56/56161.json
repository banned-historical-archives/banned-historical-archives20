{"id":56161,"date":[{"year":1939,"month":1,"day":29}],"page":"10","source":"","region":"","masthead":"","special_issue":"中国医药(第7期)","column":"","genre":"","count":"670","ytitle":"","mtitle":"乳蛾浅说","ftitle":"","authors":["张赞臣"],"text":[{"type":"paragraph","text":"张赞臣"},{"type":"paragraph","text":"人之所以能生存于世者，全赖呼吸空气，以流血管，饮食水谷，以荣百骸。签呼吸出入之门户，饮食往来之道路，莫不假道于咽喉。是故:咽喉为人体生理上重要之部位，若一生阻碍，剧者则有关生命，轻者则饮食难进，所以医学上视为危险之证。然吾国人民，于咽喉一科，无普通之常识，以致冬春之交，患咽喉症者，比比然也。面乳蛾(即喉蛾)最为普遍之证，尤以小儿为多，此余乳蛾浅说之作，所以不容缓也。"},{"type":"paragraph","text":"乳蛾之种类——夫乳蛾一证，因有单双连珠之别，致有轻重危险之异，其生于会厌之一边者，名单乳蛾，其证轻；生于会厌之左右两边者，名双乳蛾，其证重；所谓连珠蛾者，又上下二白星相连故也，此证较双蛾更重，最为危险，不可不慎也!"},{"type":"paragraph","text":"乳蛾之原因——咽喉为病，大都红肿而痛，良由热毒薰盖，上聚咽喉，面乳蛾之为生焉。或素体阴亏，而时饮高梁，恣啖厚味，以致燥热蕴于上焦，亦能发生此证。故饮食卫生者，鲜有患喉证也。"},{"type":"paragraph","text":"乳蛾之症象——乳蛾大都结于喉之两傍，形必须突如珠，且近外作肿。其始发也，一日作痛，二日红肿，三日有形，如细白星。此证若兼有寒证者势颇危险，得便通热泄者可痊。至于喉中之脓有否成熟，即可知其毒之深浅，而定其病之重轻也。"},{"type":"paragraph","text":"乳蛾之治法——乳蛾之生，莫不由于热毒内蕴，上冲咽喉所致。故治之之法，亦不外乎清热解毒，参以保津之品而已。惟其或左或右，治法异有更变，在左者，当宜清降为治，剂以黄连，山栀，知母，连翘，挂金灯，苦甘草，山豆根等药；在右者，当加赤芍，丹皮之类，以疎肝而清热，若双蛾则兼用之。如便秘者，加元明粉等通腑之品，脓未成者，自可消散，脓已成者，必须砭刺出血，庶能速退。"}]}