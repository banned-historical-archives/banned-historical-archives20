{"id":56177,"date":[{"year":1939,"month":1,"day":29}],"page":"11","source":"","region":"","masthead":"","special_issue":"海上行","column":"","genre":"","count":"653","ytitle":"","mtitle":"二十年前邑庙梦痕录(上)","ftitle":"","authors":["波罗"],"text":[{"type":"paragraph","text":"波罗"},{"type":"paragraph","text":"凡上海人，无不知有城隍庙，亦惟上海人，无不曾游城隍庙，上海人，与城隍庙，似乎有其特殊之关系者。今则时逢战乱，邑庙沦为灾黎渊薮，城隍爷亦痛遭“蒙尘”，凡为上海人，当不胜城邑摧颓之感。而我追忆二十年前之游钓梦痕，更不觉其涕无尽矣。"},{"type":"paragraph","text":"正月，邑人咸喜赴得意楼吃茶，取“春风得意”之兆。楼对湖心亭，观仕女倾城，自九曲桥逶迤而来，蔚为奇景。桥之东，有“绿波阆”茶室，生涯往往不及得意楼之美“绿波阆”颇富诗意，而商贾皆裹足勿前，盖诗意虽浓，而财源则清淡矣。邑人旧习，元宵前两日为上灯期，十八为落灯节，上灯吃圆子。而落灯则吃年糕，即俗所谓，“公要馄饨婆要面，上灯圆子落灯糕”也。邑庙多市廛，盛扎灯彩，以售居民，当时真有一派承平气象，迄今思之，恍如隔世。"},{"type":"paragraph","text":"二月，春风似剪，儿童以放风筝意为乐事，邑庙亦为大好放鹞之地，劝业场之高巅，点春堂之大假山上，皆纸鸢之发源所也。劝业场后改小世界，其间尝崛起一佳人，厥名曰马金凤。谈马金凤，时人多勿知者，已而北上，易名曰琴雪芳，为黎菩萨所推爱，一歌一笑，遂足倾城。今佳人已归黄土矣，初不知其于二十年前，亦曾与此古色古香之邑庙，有一段香火缘也。"},{"type":"paragraph","text":"三月，为上已佳辰，烧香者特众，乍晴天气，游女如云，而北里之花，偕其稔客烧香者，则不趋大殿，而好趋西边之财神殿。财神爷，乃兼司月老之职务矣。金庙之菜肆，初无美馔，而独以素斋出名，凡烧香者，咸诣松月楼吃素斋，既成风尚，于是营业特佳。今则松月楼亦已迁于租界，而昔日之鬓丝帽影，亦只能供脑海之追寻，意财神爷有知，当亦不无惆怅。"}]}