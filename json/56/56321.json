{"id":56321,"date":[{"year":1939,"month":1,"day":30}],"page":"11","source":"","region":"","masthead":"","special_issue":"海上行","column":"","genre":"","count":"942","ytitle":"","mtitle":"二十年前邑庙梦痕录(下)","ftitle":"","authors":["波罗"],"text":[{"type":"paragraph","text":"波罗"},{"type":"paragraph","text":"四月清和，书场事业最盛，邑庙为说书先生之发祥地。向者，游艺场未盛行时，说书名家，咸集于邑庙之茶楼，如柴行厅，里围，得意楼等，莫不有书场之设置。郭少梅之“聊斋”与“三国”，尤萦回于一般老听客之脑海间。今则无线电台盛行，说书先生咸以播音是务，邑庙书场，在未经沦陷以前，已差逊昔日蓬勃之象矣。"},{"type":"paragraph","text":"五六月，点春堂荷花初开，商人例有赏荷之举，点春堂为豆米业公会，故设宴赏荷者，多为豆米业中人，市侩遣兴，不过借酒食以尽一日之欢，意固不在赏荷也。出东辕门，有古玩之肆，肆之前，有人设摊售洞箫者，其声凄婉，每吹奏，则口鼻皆宜，并擅竹刻，人或购箫，能取刀立时刻购者名，或刻小诗，均不恶，其人在邑庙售箫，可十余载，至今始不知流落何方?吾人或于别处闻箫声，偶忆及邑庙吹箫之客，则亦不觉为之心痛，以为此亦断肠之声也。"},{"type":"paragraph","text":"七八月，宜于向点春堂赏荷，或桂花厅吃茶，游点春堂必需稔友，而桂花厅则设广座，人尽可往品尝也。顾名思义，厅间当有木樨花，惟实则时过境迁，及吾人之世，厅间已不见有桂花存在，徒有虚名，供后人凭吊而已。"},{"type":"paragraph","text":"九月九日点春堂大开，俗有游大假山之举，海上无名山，于是登高之举，乃改在堂中之假山上举行，以较孟郊之龙山落帽，似乎渺小得多矣。点春堂之大假山，较半淞园为低小，惟曲折过之，故及重九，则仕女偕来，一时盛会，记者幼年时节，亦常一年一度，作大假山上人也。"},{"type":"paragraph","text":"十月十一月，为邑庙营业最冷落之期，然而烧香还愿之人，则仍不见减少，烧香之例，以朔望为信期，善男女摩肩接踵而至，如以排除迷信之说论之，殊可谓之“不问苍生问鬼神”也。记者之意，认为城隍庙乃为系维于神权之下之一个平民商场，若能去其神权，而加以商业上之改革，则其将来之有裨民实必更有过于未沦陷之前者，此种希望，当于山河光复之日，愿有心于改革邑庙商务者注意及之。"},{"type":"paragraph","text":"十二月，庙中设有花市，凡南市商民之欲购取花枝，以为岁时点缀者，莫不向邑庙求之，而一年之计，亦于购花之日，小作结束，凡百事务，又须以待来年矣。记者侨居于南市久，于邑庙颇深具影象，以为邑庙实为我旧友，邑庙亦实为我可爱之一，然而，今则以山河易色之故，乃令人不复能向儿时游钓之地，任意徜徉，宁非人生一大憾事。爰草邑庙梦痕录，以志我一已今昔之感慨，而于何日重游旧地之愿，则尤结想深矣。"}]}