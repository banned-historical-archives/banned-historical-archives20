{"id":56163,"date":[{"year":1939,"month":1,"day":29}],"page":"10","source":"","region":"","masthead":"","special_issue":"中国医药(第7期)","column":"","genre":"","count":"617","ytitle":"","mtitle":"痧痘小言","ftitle":"","authors":["党波平"],"text":[{"type":"paragraph","text":"党波平"},{"type":"paragraph","text":"先哲有言:“述而不作”波平在医言医，不敢狂妄，谨竭一己之诚，聊白愚者得，以质旷达诸君。"},{"type":"paragraph","text":"痧痘二症，代有专家，治疗实効，方书可稽。天痘一症，治法首重温托，翁仲仁痘科金镜录论之详矣；正痧不离疎透，亦尽人而知之事实，二症均以透达为要事，使其蕴伏之毒，由内达外，此一定不移之理也。"},{"type":"paragraph","text":"去冬海上因战患之后，疫症未已，痧痘大起，斯时也，波平避难于皖，效秦人山居，几置身世外，其间亲友或同道函及用成法保元四物之摄痘症，反致邪团，顷刻告危者甚多，而痧子一症亦变化多端，死亡相继，至今思之，犹感浩息!"},{"type":"paragraph","text":"夫医药非不效也，用贵其宜，凡病之僭伏，必有所凭，邪之发动，自有所感，考历代治痘之书，未尝言及时痘，治法惶论:近十余年，发现甚多，传染极速。初起身热甚炽，痘显深红，口干唇红，烦躁异常，邪势盛者，每致神昏抽搐，墨守成法之辈，不明疫邪之属时气，秽毒焚灼，热盛邪闭，势所使然，保元四物，随手乱投，祸不旋踵，转辗致死，诿诸天命，可胜言哉!为言治疗，其由于疫毒时邪，纯乎火热为患者，当不出清凉一门也。按症施治，有凉营，泄热，育阴，解毒，诸法；若邪滞内结，便闭腹痛，痘色紫黑，不能起发，急用大黄攻下，行毒泄邪，肠胃通畅，气血流展，亦能行浆结痂也。"},{"type":"paragraph","text":"至若痧子，蔓延尤庆，乱痧纯属血毒，夹痘，夹痰，更宜细详。初起当辛凉宣透，热甚者清解泄热，标本缓急之间，随症治裁，轻症直可勿药，能得微汗则解。盖体工组织健全，故邪无久耐之可能；体工组织之不健全，故邪得依藉也。"}]}