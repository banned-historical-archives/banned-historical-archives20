{"id":1027927,"date":[{"year":1996,"month":2,"day":24}],"page":"7","source":"","region":"","masthead":"文汇特刊","special_issue":"圆明园","column":"","genre":"","count":"527","ytitle":"","mtitle":"题陆<IMG alt=请插入10号盘，按F5键刷新后显示本插图！ src=\"D:\\inset\\1996\\02\\962O0711AA.JPG\">乡《曝书图》","ftitle":"","authors":["谢国桢"],"text":[{"type":"paragraph","text":"谢国桢(遗著)"},{"type":"paragraph","text":"程庭鹭为陆<IMG alt=请插入10号盘，按F5键刷新后显示本插图！ src=\"D:\\inset\\1996\\02\\962O0711AA.JPG\">乡作《曝书图》小立轴，绘老屋两极，屋后青梧翠竹，篱间芭蕉弱柳成行，着色雅澹，天和日暖，主人罗列几案曝书其间，颇有悠然自得之趣，画也飒飒有致。张廷济题云:“匏尊陆太翁自吴江徙秀水，藏书多善本，归道山后，渐渐零散，令侄<IMG alt=请插入10号盘，按F5键刷新后显示本插图！ src=\"D:\\inset\\1996\\02\\962O0711AA.JPG\">乡三兄获若干卷，尚是先生健在时所遗者，因作是图，书其册首。道光十八年戊戌十月二十五日。”余初不知趣尊为何人，及读钱泰吉《曝书杂记》，乃知匏尊名筠，本贯吴江，后寄居秀水，并云:“匏尊所藏书皆校刊精审，得一善本，丹黄不错。晚年尤从余假何义门兄弟《后汉书》校本过录，余亦从先生得录《三国志》评点本。未几先生下世，所藏尽散，而<IMG alt=请插入10号盘，按F5键刷新后显示本插图！ src=\"D:\\inset\\1996\\02\\962O0711AA.JPG\">乡能守叔父所授，表而章之。”是知陆匏尊叔侄均为清嘉道时秀水之藏书家也。余酷喜藏书，而苦无善本，年来捃集零拾，残碑断碣，零篇散佚稗官杂家之书，专为籀史之用，亦非在于蕴椟而藏，然间有稿本或昔人手校笔迹，墨色斑驳，丹铅灿然，偶一展玩，情趣盎溢，足以醒疲而起惰，昔故友黄公渚先生曾为吾绘《湖楼校书图》，今得此本，更可备余藏书掌故之资。即余写此跋时，正值傍晚散值归来，大雨滂沱，衣履尽湿，易衣濯足，沃以温酒，饭后信笔书之，不觉其倦，甚矣余癖好之笃也。六七年九月二十七日夜十时记。"}]}