{"id":4510,"date":[{"year":1938,"month":3,"day":23}],"page":"4","source":"路透社","region":"东京","masthead":"","special_issue":"","column":"","genre":"","count":"256","ytitle":"","mtitle":"英军官在日失踪","ftitle":"众料必已遭遇意外","authors":[],"text":[{"type":"paragraph","text":"【路透社东京二十二日电】隶属新加坡炮队之英军官丕考克中尉、自一月中旬失踪、迄今查无消息、故众恐其已遭不测、其人於三月十四日抵东京、旋滑雪至日光、原拟於二月二十三日由横滨乘大英公司邮船柯摩林号赴新加坡、其失踪也、初未有人知之、迨其所寓之东京旅馆因丕氏所存之行李、久不来取、报告警署、经警署与英大使署访问其人之踪迹、而不能得其所在、於是始知其人业已失踪、英大使署人员惟查悉其人曾於一月中旬在日光寓某旅馆、后此行动、全无所闻、近接新加坡英当局来电、谓丕氏未返该埠、是可征其人必已遭遇意外也"}]}