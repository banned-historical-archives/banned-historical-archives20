{"id":139213,"date":[{"year":1947,"month":3,"day":5}],"page":"7","source":"","region":"","masthead":"","special_issue":"浮世绘","column":"","genre":"","count":"203","ytitle":"","mtitle":"步原韵六首","ftitle":"","authors":["黄伯思"],"text":[{"type":"paragraph","text":"黄伯思"},{"type":"paragraph","text":"秋老江南有落霞，吴王峰顶望回斜。更从何处寻诗句，愁绝明湖紫玉槎。"},{"type":"paragraph","text":"樽前原自有明眸，一语温馨绕耳柔。美人何似将军样，忍使人间见白头。"},{"type":"paragraph","text":"唱断春灯绝妙词，红绡泪影正如斯。阿谁寄与簪花样，梦雨春回溅紫墀。"},{"type":"paragraph","text":"明圣湖边褪紫绡，影中人语自迢迢。记曾江上得佳句，归去吴饮卷逝潮。"},{"type":"paragraph","text":"顶礼维摩愧未能，尚余影事记来曾。调筝人去萧条甚，蹀踤秋林味似僧。"},{"type":"paragraph","text":"惯从人海看浮沉，梦欲醒时恨亦深。尚留缣素惊鸿影，消受当时展转心。"}]}