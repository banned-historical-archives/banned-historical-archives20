{"id":101297,"date":[{"year":1946,"month":7,"day":2}],"page":"8","source":"","region":"","masthead":"","special_issue":"史地","column":"","genre":"","count":"2226","ytitle":"","mtitle":"章实齐论历史编纂法","ftitle":"","authors":["振甫"],"text":[{"type":"paragraph","text":"振甫"},{"type":"paragraph","text":"实齐尝自许其史学义例为专门绝业。然独不屑类聚其论述史例之见，著为专篇，以为来学之准绳者，盖以例因义起，义不能无因革损益，则例不可以虚拘。是则史例之立，无论若何详密美备。迨势移时异，政教不能无因革损益。前之所谓详密美备之史例，系本于前之时势，根于前之政教而定，则其不能范围后之变异之时势与政教者，无可如何之事也。是则史例之规划愈详密美备，愈得人之信守者，转足以束缚人之聪明，使之因循而忘改作。有失因时之义。所以实齐言史，首贵史意，以为得其意则例可以义起。史意既明，则史例亦可不繁言而明矣。此文史通义所以不著专篇以论述之也。然其论之散见于遗书中者，汇而观之，亦可以与其史意之论相发明，而为举一反三之助马。"},{"type":"paragraph","text":"一　论史料之保存搜集与论定"},{"type":"paragraph","text":"考实齐所言之史法，按其先后缓急而次第之。似当托始于保存史料。苟史料散逸，则一切义例皆属空言矣。实齐言保存史料，取法于周官。盖欲官守其书而多备副贰。亦以设官分职，所以布政施教，是则汇百官之所守，则一代之政教，其文献悉备，史家因以取材，莫便于此矣。"},{"type":"paragraph","text":"特是周官织悉详备之法，不行于后世，故欲于州县立志科以为补救，盖天下政事，始于州县而达乎朝廷。故考献征文，州县当别立志科，以为志事取材，以备国史采择。平日当于诸典吏中，特立志科，检典吏之稍明于文法者以充其选。而且立为成法，俾如法以纪载。积数十年之久，则访能文学而通史裁者笔削以为成书。如是又积而又修之。于事不劳，而功效已为文史之儒所不能及。"},{"type":"paragraph","text":"抑其间尚有辨。盖案牍有一定成法，而一时人士之传状碑志，家牒族谱，经史撰著，诗词文笔，则有矫诬诚伪之别。而考覈之功，不可期诸典吏，则有赖于学校师儒采取公论而覈正之，盖人之情伪，可以欺后世，而不可以欺左右习知之人，故著述之诚伪，作者乡里间之公论最足凭信也。"},{"type":"paragraph","text":"二　论别择史料与陶铸群言"},{"type":"paragraph","text":"史料既搜集论定而按一定之成法以记注之矣，及平据以纂辑成书，则贵在别择与陶铸，别择之标准，则在取足明我述作之旨归。故“世之所重而非吾意所期与，虽大如泰山，不遑显也。世之所忽，而苟为吾意之所期与，虽细如秋毫，不敢略也。”通义外篇三与朱沧湄中翰论学书尤当知我意之所欲取者，其间不必尽信。盖记注在求备，故所取者考覈未必能精，于此亦宜加以别择而去取之，要当博搜广采而加以折衷论定，如司马君实之资治通鉴，别为考异以申明其去取之故，最足取法。至所谓明述作之旨归，实齐谓“相如辞赋，未必当于离骚也，史迁详赋而略骚，义取吊贾，不以屈氏主篇累其正旨也。贾生政事之疏，传贾生者宜莫重焉，合屈为篇，鹏鸟足悲其旨，怀沙同慨焉，政事之疏，等于屈氏之属草未定可也。”(通篇外篇杂说)是足窥史家去取之用心矣。"},{"type":"paragraph","text":"史料别择而后，贵在陶铸群言。则以史料之来源不能无异。或同于尚书之诘诎声牙，或有类档册之鄙俚错乱。若史记之改易尚书古字，实齐修志之翦截繁芜，整齐比次，皆所谓陶铸也。至此而可以草创长编矣。"},{"type":"paragraph","text":"三　论别出互见与阙疑"},{"type":"paragraph","text":"史之编著必先草创长编。长编既就，然后加以别论心裁，勒成专著。所谓别识心裁者非可以例言。可以例言者，其别出互见与阙疑诸端欤?别出者，若附唐之蔚为大国，既不宜刊落，如仍作附载，则其势已陵驾于昔所宗主之国，亦觉不伦。则裁篇别出，转为得宜。若后世文集繁富谓诰策命诗赋文辞既不可胜载，悉加刊落，亦不足以见言事相资与夫一代之盛。则裁篇别出，若方志之别立文征，庶史文可省而一代之盛业转足以择尤而备载矣。又若地志山经之属，宫服舆服之制，叙述虽系而览者犹惑。则当裁篇别出，绘制成图，若书志之别自成篇。庶几展卷而可详，实必繁辞而无当乎!至如朝廷之职官，一代之阀阅，或功业无闻，德行靡纪。舍而不录，则有遗缺之憾，悉加叙传，则蹈繁芜之识。又或列国纷争，草茅崛起，各标年号，不相统属。分别撰述，则年代不明，交互之迹，莫得而详。必悉为标明，则不胜辞费。若斯之流，皆当裁篇别出，创立表名，或表职官，或表世系，或表年代。庶几史文可省而事义愈明。斯则别出之功可以使文省而事明者也。"},{"type":"paragraph","text":"别出之功可通于互见。如传文宛者既有文征之别出，则无烦兼载辞章，俾学者参见于文征可也。述古史者既有舆地宫室与服诸图之别出，则于大地望山川暨夫营构冕服诸名，无容详加诠释，俾得参见于诸图可也。传一朝之宰辅，苟其后嗣德业无闻，则虽世泽县延，与国休戚，亦可及身而止，俾得参见于世系表。传列国时事，不烦以中朝年号标注各国之年，俾得参见于年表。至于“传重义类，不重名目。班马列传，家法人事有两关者，则详略互载之。如子贡在仲尼弟子为正传，其入货殖则互见也。儒林传之董仲舒王吉韦贤既次于经师之篇而别有专传。盖以事义标篇，人名离合其间，取便发明而已”。(校雠通义内篇一别裁第四)是则一人之行事，亦可接其义类，俾得互见。此其所以文省而义明也。推此例以作史，则可能散纪传之人各为篇，而悉归之于事类，与新史最为相近矣。"},{"type":"paragraph","text":"然事有文不可省而义复难明者，为一事而有数说，而数说皆若可信，苟擅为去取，恐予夺或乖，悉加登录，则有妨史体。不为叙列大凡，则恐后之稗说丛言益复起而淆乱。又恐暂置不录，遂复其事目，等于入海泥牛。后人虽欲考求，渊源无自。斯则有待于关访矣。又如春秋有口耳之受，马班有专家之学，心事难明，有待稽考。他如略而不详之事，与夫贵显朋党请托之私，不便厕入正文。是皆有待于别立关访之传以有疑而待复之论定也。"},{"type":"paragraph","text":"上述诸端，特就实齐所论史例之要者而言。他著论书法论称名诸端，不复备列。至若穷编年纪传本末之优劣，与夫通史断代之辨，以非泛论作史之义例，改不详焉。"}]}