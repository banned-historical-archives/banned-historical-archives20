{"id":101618,"date":[{"year":1946,"month":7,"day":4}],"page":"8","source":"","region":"","masthead":"","special_issue":"图书","column":"","genre":"","count":"1170","ytitle":"","mtitle":"姚吴孙王张五家尺牍跋","ftitle":"","authors":["顾廷龙"],"text":[{"type":"paragraph","text":"顾廷龙"},{"type":"paragraph","text":"右姚姬传，吴谷人孙渊如，王子卿，张船山五家致香田手札十一通。考香田姓王，名煊，清婺源漳溪人，祖平阳府同知，文德字衣园，始侨居江宁。父工部虞衡司员外郎，廷言字于亭，著约园诗集。伯父顺德知府，廷言字顾亭。叔父乾隆辛丑进士，通政司副使，友亮，字葑亭，工诗名于时，尝以京师士大夫多奉寺僧为师，作正师篇以非之，名益彰。著双佩齐诗文集。同时名流多与往还。(据双佩齐集)香田承竹林缟综之雅，得奉手于诸老。谷人既获葑亭遗著，感赋长歌一首序云:王竹屿则驾(凤生)補官来浙，以所刊尊人葑亭太仆双佩轩遗集见贻后附令兄香圃(麟生)补梅书屋遗诗。展读之余，悲吾友之不复见，然又幸其有子之克家也，因成诗五十韵，述余言葑亭两人之踪迹以付之。中有句云:退朝时偶暇，辄共谋杯铛，捉拇教白战，烧镫呪明琼中间树吟垒，各竞牛耳盟。前张(瘦同)更，后张(船山)坚壁兀自撑大阮(谓太仆令兄顾亭)及小阮，(谓令侄香田)折冲颇能兵，又船山叙双佩齐诗亦云:嫠源王葑町先生问陶，忘年忘形交也。乾隆癸丑，予官京师，始识先生一晤，遂心契。既因先生得交于先生兄顾亭老人，而先生子香甫竹屿，侄香田，凡来京师者，无不与予缔交莫逆。据两集所载，香田家世与诸老旧谊，概可印证。谷人札第一通曰乞养还里，曰仍来主讲扬州；曰明春曾与梅菴制府有金陵之约，而古余太守亦许作东道主人。按谷人于嘉庆戊午丁外艰，两淮盐运使曾宾谷(燠)方规复扬州书院，因聘之王讲安定书院。(见渊雅堂集)庚申在都，与法时(颿)式善赵昧辛(怀玉)及船山等相倡和。明年秋，以母老陈情。船山有送谷人祭酒南归诗一章。时宾谷犹未去任，因复招之。适铁梅莽(保)为漕运总督，张古余(敦仁)为江宁知府，皆系知好，遂又有金陵之约，此札以明春二字推之，应作于到场之后，计在辛酉之冬。榖人癸亥闰二月撰灵芬馆诗二集序，亦谓辛酉全乞养归，又明年始重遇于湖上，及余还山以来，无田可种，仍乞食海滨，以助菽水云云。据此可相参证。后两通连续存问，皆居忧所书，述及拙集前因宾谷校刊，至今始告蕆。按有正味齐集刊成于嘉庆十三年，则此两札当在戊辰已巳之间，而与竹屿四载之江一语，亦相暗合也。(双佩齐集成于嘉庆十年乙丑则竹屿灌浙亦在乙丑丙寅之间)船山札第一通，作于嘉庆庚午出都之前。集有出守莱州九月二十日出都留别。旧雨诗第二通作于壬申，时与上官牴牾，辞那抵吴。诗集有三月二日去郡诗一首，第二四两通词意衔接，札中言顷方葆严先生有书邀赴金陵一叙，扬州廖都转亦有札见邀，检诗集；岁癸酉有奉和方葆严寄怀元韵，及三月十三日应廖复堂都转之约。暂赴扬州二诗，则一作于壬申冬，一作于癸酉春也。姬传渊如，皆小间。子卿第二札致作屏茂才，疑即香田之子。香田事迹虽不可详，今请诸札，籍知其资助良朋，十年不渝，风义高古，雅怀旷达，亦可传矣。吾友李君止溪得此见示，率为题记以便省览。"}]}