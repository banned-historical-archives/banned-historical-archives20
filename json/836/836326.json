{"id":836326,"date":[{"year":1991,"month":4,"day":2}],"page":"3","source":"","region":"","masthead":"笔会·为读者服务","special_issue":"笔会","column":"","genre":"","count":"165","ytitle":"","mtitle":"深圳寄北","ftitle":"调寄《沁园春》","authors":["张冠城"],"text":[{"type":"paragraph","text":"张冠城"},{"type":"paragraph","text":"南粤葱葱，西沥泱泱，浸月溶溶。正岁寒时节，岭头未白；明湖行处，枝上犹红。塔影松声，琼楼玉阁，坐地巡天旋转宫。梁园好，却乡林北望，云海千重。"},{"type":"paragraph","text":"桃源，骀荡春风，隔尘世焉知秋与冬?且山庄小住，闲庭独步；平冈寄傲，幽径迷踪。九曲回廊，一环罗带，醉卧流霞夕照中。仍思蜀，叹今宵无寐，魂绕江东!"}]}