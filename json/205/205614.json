{"id":205614,"date":[{"year":1950,"month":11,"day":30}],"page":"6","source":"","region":"","masthead":"","special_issue":"磁力","column":"","genre":"","count":"565","ytitle":"","mtitle":"光明初集","ftitle":"","authors":["枅亚子"],"text":[{"type":"paragraph","text":"枅亚子"},{"type":"paragraph","text":"十日自潍县乘胶济路专车行，晚抵青州，华东军区政治部主任舒同、参谋长袁仲贤、后勤司令宋裕和、保术部长郑文卿、山东军区司令员许世友、分局秘书长刘贯一、宣传部长彭康、交际处长张铁民、科长邓从均、许创明、科员金辉东诸同志来迓，谈笑甚欢，各赋一截句，将以明日书赠之。"},{"type":"paragraph","text":"抵掌谈兵态妙妍，人民义战史无前。几时烧尽横江铁，父老东南望眼穿。(舒同同志)"},{"type":"paragraph","text":"扫荡妖氛奠国维，指挥若定更无疑。华东一战关全局，喜见堂堂正正旗。(袁仲贤同志)"},{"type":"paragraph","text":"井岗山上从军日，渤海湾头筹笔时。更向黄墟怀故旧，酒边时话叶希夷。(宋裕和同志)"},{"type":"paragraph","text":"来从渤海郭匡迓，去向平津喜伴君。辛苦长途劳保卫，慙言老拙亦人民。(郑文卿同志)"},{"type":"paragraph","text":"立功杀贼拯同胞，百战归来意气豪。绝似燕人张翼德，一声喝断灞陵桥。(许世友同志)"},{"type":"paragraph","text":"燕赵沈雄见健儿，文才武略两兼之。相逢喜在青州道，泼墨淋漓为写诗。(刘贯一同志)"},{"type":"paragraph","text":"江西诗派非吾喜，政治临川浪得名。惟有萍乡彭伯子，宣传真理为人民。(彭康同志)"},{"type":"paragraph","text":"平原文采旧雍容，能话诗僧跌宕踪。解甲归田主交际，干戈玉帛一炉融。(张铁民同志)"},{"type":"paragraph","text":"昔年复壁藏亡士，此日轺车俨上宾。百感千慙酬不得，愿将身命属人民。(邓从均同志)"},{"type":"paragraph","text":"坐我三薰三沐余，明窗净几更摊书。杜陵广厦流亡喜，扫尽妖氛更此居。(许创明同志)"},{"type":"paragraph","text":"蓬莱自昔多奇士，喜见金生值妙年。富庶繁荣创新国，持筹握算羡能先。(金耀东同志)"}]}