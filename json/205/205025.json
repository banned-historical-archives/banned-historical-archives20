{"id":205025,"date":[{"year":1950,"month":11,"day":25}],"page":"6","source":"","region":"","masthead":"","special_issue":"","column":"","genre":"","count":"611","ytitle":"","mtitle":"光明初集","ftitle":"华东集","authors":["<IMG alt=请插入2号盘，按F5键刷新后显示本插图！ src=\"D:\\inset\\1950\\11\\50BP0607AA.JPG\">亚子"],"text":[{"type":"paragraph","text":"<IMG alt=请插入2号盘，按F5键刷新后显示本插图！ src=\"D:\\inset\\1950\\11\\50BP0607AA.JPG\">亚子"},{"type":"paragraph","text":"一九四九年三月五日，乘华中轮抵烟台。七日，以汽车行，赴莱阳县之三里庄。九日，仍以汽车行，抵潍县。十日，乘胶济路专车，止于青州，华东局暨华东军区所在地也。十三日，乘卧车离青州，十四晨抵济南。卓午渡黄河铁桥，至桑梓店而止。复乘汽车，崎岖失道，夜陷夹沟中，寻遭覆车之厄，徼倖不死，及抵德州，已十五日凌晨矣!十六日晨，复以汽车行，夜抵沧州，入河北境，盖华东断手於是夕云。"},{"type":"paragraph","text":"三月五日抵烟台，贾参谋长，徐市长等来迓。"},{"type":"paragraph","text":"阔浪长风六日程，之罘登陆见光明。出郊感谢群公意，宁有毛锥助战争。"},{"type":"paragraph","text":"六日，华东局秘书长郭子化同志，偕宣传部副部长匡亚明同志，自青州远道来迎，各赠一绝。郭为苏北邳县籍，与睢宁为邻县；匡则苏南丹阳人，私淑亡友苏曼殊者也!"},{"type":"paragraph","text":"旧雨唯宁未寂寥，远追周郭近张姚。(周仲穆，郭苃南均南社旧友，仲穆在民初遭辫贼张勋毒手，苃南为仲穆弟子，亦下世矣。张曙时，姚尔觉则国共合作时代余主国民党江苏省党部时旧人，曙时任省执行委员，尔觉任省监察委员，二君思想极前进，后并参加中共组织，曙时现任华北人民监察院副院长，尔觉则任中原豫皖苏边区行政公署教育处处长云。)天涯更喜逢翁伯，邳县人才此骏骁。"},{"type":"paragraph","text":"地覆天翻百战余，乡音入耳故徐徐。说诗匡鼎君无愧，同向樽前话曼殊。(亚明为余诵“生憎花发柳含烟，东海飘零二十年；忏尽情禅空色相，琵琶湖畔枕经眠”句，恍见故人风致；正如昔贤所云:“不意永嘉之世，复闻正始之音。”者是也。况在百战之余，尤为难得。)"}]}