{"id":72567,"date":[{"year":1939,"month":5,"day":10}],"page":"12","source":"","region":"","masthead":"","special_issue":"海上行","column":"","genre":"","count":"257","ytitle":"","mtitle":"立夏五首","ftitle":"","authors":["病维摩室"],"text":[{"type":"paragraph","text":"病维摩室"},{"type":"paragraph","text":"剧怜应节又称人，柳线何心不系春?多谢诸君频慰问，近来陡减四公斤。"},{"type":"paragraph","text":"有人忧国作仙游，吾弟翻教奉召休!成败论人非定秤，高寒谁分志春秋?(亡弟养吾，负意气，客黔学成，不意於四月三日，奉召赴渝，猝遭车覆身死，年三十有一，将举行公葬矣。每逢佳节倍思亲，吾弟其亦知之否耶?祭弟文，哭弟诗，词长不备。)"},{"type":"paragraph","text":"蛋在盘中箇箇圆，但凭击破味咸鲜；存亡离合君须记:烽火於今正满天!"},{"type":"paragraph","text":"四海同风酌酒浆，甜酸到口吹商量；秋来偏地黄金粟，此际何人为插秧?"},{"type":"paragraph","text":"金迷纸碎梦沈酣，死难犹能付笑谈，苜蓿几茎何足数，魏家无忌客江南。(义卖献金)"}]}