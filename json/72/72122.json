{"id":72122,"date":[{"year":1939,"month":5,"day":8}],"page":"9","source":"","region":"","masthead":"","special_issue":"时文选粹","column":"","genre":"","count":"634","ytitle":"","mtitle":"革命进展中之土地政策","ftitle":"(大公报星期专论)","authors":["陈立夫"],"text":[{"type":"paragraph","text":"陈立夫"},{"type":"paragraph","text":"凡属国家政策，必须能与大多数人民之生活相配合，否则非良善之政策也，非良善之政策而强行之，是乱国之道，亡国之端也，"},{"type":"paragraph","text":"我国人口大多数为农民，农业之经济基础为土地，故历来国家之政策，莫不以土地为中心。解决土地问题之方法，能否适合于大多数人民之要求，亦即国家治乱之枢纽。"},{"type":"paragraph","text":"古者由遊牧而至于农耕，人民之生活习惯，由动而静，遭受非常之变，顿感自由之失，若复天灾频仍，劳而不获者，一二年后则未有不思舍此而就彼，是甫经耕熟之地，复荒弃而不用，民流徙而地荒芜，是治国之土地，人民，政事三大要事，无一得其合理之解决矣。故其时所应采用之土地政策，在于使民有“恒”，养成安土重迁之习惯，以奠定生产之基础。至如何而能使民有“恒”，孟子曰:“有恒产者有恒心，无恒产者无恒心，苟无恒心，放辟邪侈无不为已，”实为最中肯之论。至于具体实施办法，更宜于“恒有”之中，并顾及“足给”之意，故于制民之产之道，必使“仰足以事父母，俯足以畜妻子，乐岁终身饱，凶年免子死亡。”故又曰“五亩之宅，树之以桑，五十者可以衣帛矣，鸡豚狗彘之畜，无失其时，七十者可以食肉矣，百亩之田，勿夺其时，八口之家，可以无饥矣；谨庠序之教，中之以孝悌之义，颂白者不负戴于道路矣。老者衣帛食肉，黎民不饥不寒，然而不知王者未之有也。”原当地旷人稀之世，人民对于土地所有之观念甚薄，能使人民对土地先发生爱恋一意，进而使之发生永恒之念，此即贤明之政府(明君)，亟应采取之政策(制民之产)也。"},{"type":"paragraph","text":"(未完)"}]}