{"id":72568,"date":[{"year":1939,"month":5,"day":10}],"page":"12","source":"","region":"","masthead":"","special_issue":"海上行","column":"","genre":"","count":"357","ytitle":"","mtitle":"当上海作战之时(七七)","ftitle":"","authors":[],"text":[{"type":"paragraph","text":"星"},{"type":"paragraph","text":"有蔡某者，业牛贩，一日求医於余，数次诊治，病将瘥而人亦相熟，彼忽慨叹告余云:现时为人洵属不易，如余者，向与某外商洋行有交往，近该洋行每有大量定单，其用途超过往日所需甚远，余疑而欲中止交易，但有合同约束，且存有证金于彼处，故只能勉力维持，近风闻该行实为代理日人购牛，而余无意中乃成一国家罪人，余心急气忿，故有此病，日者，已停止交往，然彼有控余之讯，此可无惧，盖法庭当不能迫人为傀儡，惟证金恐无法璧还，此则不胜焦虑耳，然亦奈之何哉。"},{"type":"paragraph","text":"有自罗店等避地来者，据称:日陷一村一镇，搜壮丁迫为苦役，事後或即枪杀，若遂顺类驯羊，彼无可借口者，则为注入一针，并告云，若欲生命，则必须每日报到工作，而在报到时由军医为用解药，否则毒发即死，对於儿童，貌若亲爱，相携而行，或与于糖，乃食後辄毙，其居心诚可谓狠毒矣。"}]}