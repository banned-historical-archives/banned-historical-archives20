{"id":72543,"date":[{"year":1939,"month":5,"day":10}],"page":"10","source":"","region":"","masthead":"","special_issue":"史地周刊(第12期)","column":"","genre":"","count":"784","ytitle":"","mtitle":"琼崖访黎记(八)","ftitle":"(十二)一场惊疑(下)","authors":["刘咸"],"text":[{"type":"paragraph","text":"刘咸"},{"type":"paragraph","text":"本文第七节以前，登载津沪两地大公报之“科学副刊”。自第七节起，移在本刊继续发表。"},{"type":"paragraph","text":"二月七日，在新市，天晴，颇热。昨日以赶行路程，疲惫甚至，鼾睡竟夕，鸡鸣不闻，待东方既白，为向所闻之“比比剥剥格，格，比比剥剥”之声所惊醒。初时仅一处作响，远而微，杂有犬吠声，继而数处交响，细谛听之，且有音韻节奏，似音乐而非音乐。稍迟左右邻居，一齐作响，向之可耳韻声，反而无闻，而所闻者为一片嘈杂声，至不耐听。予等既不明此声之所由起，心中又疑昨晚来此犹未“先通知黎董”之禁忌，以为莫非黎人作变，加害予等，遂各急披衣起，并着工友前往探视，归报谓系黎妇舂米，以杵击臼之声，遂相与大笑。嗽盥既毕，相阶前往右邻参观，黎妇之工作者多袒露上身，乳峰高聳见予等至，不稍露羞怯之态，而工作加劲，虽汗流发背，而不之顾，一若示彼等之技能者，不顷刻“而一臼米舂熟矣。"},{"type":"paragraph","text":"原来黎人家无隔宿之粮，量口所需，例于每日清晨由谷仓中临时量谷舂之，去糠为止，不以为烦。舂米不用石碓，而代以木杵木臼，杵臼之长短大小不一，形式则大抵相似，杵之长者可四尺许，短者式不及三尺，系以粗可盈握之圆木一根，削瘦者中段，以为握手，两端圆滑。木臼之形式亦不一律，大约可分为两种，较小者为圆椎形，挖空其中心以为臼，底尖，深可二尺许，基部则与上口缘同大，不加改削。较大者则截直径宽约二三尺之大树一段以为之，高二三尺不等，挖空其中，使成平底，约得全臼深度之半，惟用旧者则底渐不平，且与年俱深，杵臼二者皆系用硬木为之，臼极笨重，大者非一人之力所能移动，故用时无倾翻之虞。小臼一二人可用，大者则可三五人同舂，舂者愈多，发声愈复杂，愈悦耳可听，偶有轮流以杵敲臼边以合拍者，诚庽游戏于工作，可以忘倦，深合职业心理学之原理，谁谓初民无文化?黎人有米筛而无风车，简单者则以簸箕去糠，并米筛而无之。"},{"type":"paragraph","text":"<IMG alt=请插入1号盘，按F5键刷新后显示本插图！ src=\"D:\\inset\\1939\\05\\395a100401.JPG\">"},{"type":"paragraph","text":"<FONT class=imgsm>黎妇使用杵臼樁米之情形</FONT>"}]}