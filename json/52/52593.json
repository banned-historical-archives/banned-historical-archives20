{"id":52593,"date":[{"year":1939,"month":1,"day":5}],"page":"10","source":"","region":"","masthead":"","special_issue":"","column":"人物志","genre":"","count":"1041","ytitle":"","mtitle":"林道干","ftitle":"","authors":["汪中"],"text":[{"type":"paragraph","text":"汪中"},{"type":"paragraph","text":"海盗林道干，闽之晋江人，常以台湾基隆为巢穴，称雄于海上有年，官军屡欲捕之而不得。会其部下有言小吕宋，新近为西班牙所得，乘其不备，可袭取之，以振基业。海盗生涯，终非男儿事业。林韪其言，乃分留老弱守基隆，率舰六十二艘，士卒二千人，另载妇女一千五百人，于西历一五七四年十一月二十九日抵菲律滨之苛里杰惰岛。林令六百人为前锋，以日人庄公领之，直袭岷里拉，黄昏启行，期于夜半登岸袭之，讵知庄公误走航线，以怕刺纳岛为岷里拉，迨近始觉其非，急命回航，又恐误卯，乃率众登岸步行至岷里拉，天已亮矣。西班牙军以逸待劳，与庄公所部血肉相搏，结果庄公败退。时林道干之大部，已至卡斐德，以前锋既挫，决议休息二日，至第三日进攻，熟知在此休战时期之内，天假西班牙人以保存菲律宾之机会。次日西班牙调回攻略外岛之师，内外夹攻，道干见状，益取持重，分庄公所部为三队，以一队绕道过堡之背，直入市内，冀诱堡内守卫出而应战、而以另一队乘间袭之，林自率一队居中策应，计划既定，首队直冲市内，守堡驻军不出，仅以炮轰应战，而以外港之军攻袭，于是冲锋之首队腹背受敌，庄公见计不售，乃率队猛扑堡垒。西班牙军又出奇兵直冲海岸，截断归路，庄公遂奋战而亡所部亦溃退。"},{"type":"paragraph","text":"时道干所率舰队，沿河而入，遥见庄公队伍狼狈海岸，乃命舰队不准泊岸，冀以残军为背水之战，结果仍复无济于事，于是道干率军登岸援之，西班牙军始退。林为整饬阵容诱敌计，伪作欲袭状，欲以奇兵乘虚掩之，而西班牙军竟坚守不出，林乃令大队后退至潘架身安，筑堡浚壕，为久居计，以老西班牙之师，而扰乱其地方，使疲于奔命，然后再图乘虚取之。西班牙军以军事不利遂有招降之意，道干不应，只得驻军守之，相持八月之僵局，林要以割让相当土地，各谋相安而发展，西班牙军亦不应，林虑久师糜饷，将无以为继，乃修葺船只，于一五七五年八月三日离菲律滨回基隆。未几，戚继光进剿倭寇至台湾，林恐内为倭寇火并，外为戚军所剿，乃决定南迁，择一较远，岛屿、振立基业，乃直趋婆罗州东北岸之勃泥，林率众既至其地，视为世外桃源，从事垦植，渤泥犹长尤乐亲近之，赘以女，林道干立其国于斯，称王，名其所居曰道干港，此明万历年间事也。"},{"type":"paragraph","text":"渤泥即今之婆罗洲，位于砂越之北，面中国海，与荷属北婆罗洲相接，面积四千平方英里，然以一私人之力，进据一方，虽为时之暂久，事业之成败，不论，然亦豪矣。"},{"type":"paragraph","text":"林与张琏李马奔同时，传说道干姓李，林非真姓，李林二字闽音最易传误，故道干真姓，迄今无考，惟林道干于明嘉庆时为海盗，乃千真万确之事，文献足征。"}]}