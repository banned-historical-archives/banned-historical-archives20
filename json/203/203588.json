{"id":203588,"date":[{"year":1950,"month":11,"day":13}],"page":"8","source":"","region":"","masthead":"","special_issue":"磁力","column":"","genre":"","count":"300","ytitle":"","mtitle":"光明初集","ftitle":"","authors":["种豆子"],"text":[{"type":"paragraph","text":"种豆子"},{"type":"paragraph","text":"同舟二十七人，各系一诗，乡"},{"type":"paragraph","text":"党叙齿云尔"},{"type":"paragraph","text":"豪气元龙百尺楼，即论名德已无俦。孑翁不作陶遗逝，向笛黄墟各自愁。(杭州陈叔通先生，年七十四。)"},{"type":"paragraph","text":"红岩岩畔记初逢，观剧谈兵屡过从。此日北行应南返，一拳捣碎管真空。(嵊县马寅初，年六十八。)"},{"type":"paragraph","text":"年少江湖跌宕来，黄金脱手赠椎埋。汤翁漏网陶公殉，说到元凶气似雷。(镇海包达三，年六十六。)"},{"type":"paragraph","text":"家风名父老翩翩，不奈巵言夜涌泉。自比梁山秦霹雳，灌夫骂座识君贤。(鄞县张絅伯，年六十五。)"},{"type":"paragraph","text":"比例群才总失真，疾雷怒瀑迅无伦。而今老作鸱夷长，半爱江山半美人。(吴江柳亚子，年六十三。)"},{"type":"paragraph","text":"寒月吟成感逸妻，定公名论异修齐。卅年忧患同林鸟，今日相携又北飞。(吴江郑佩宜，年六十二。)"}]}