{"id":203709,"date":[{"year":1950,"month":11,"day":14}],"page":"6","source":"","region":"","masthead":"","special_issue":"磁力","column":"","genre":"","count":"298","ytitle":"","mtitle":"光明初集","ftitle":"","authors":["种豆子"],"text":[{"type":"paragraph","text":"种豆子"},{"type":"paragraph","text":"同舟二十七人，各系一诗，乡党叙齿云尔"},{"type":"paragraph","text":"钱塘潮怒太湖孱，越尾吴头任往还。夫婿早应呼月姊，秦嘉徐淑两无惭。(杭县胡墨林，年五十七。)"},{"type":"paragraph","text":"说部流传倪焕之，叶翁沉痛我能知。梦中合见林生拜，遗臭流传胜里尸。(吴县叶圣陶，年五十六。)"},{"type":"paragraph","text":"巢南门下有诗人，半老张郎美绝伦。难忘东阳旧祠宇，穷途阮籍我霑巾。(武进张季龙，年五十五。)"},{"type":"paragraph","text":"玉立长身宋广文，朋侪调护最辛勤。论龚莫遣王生误，不信轻浮累此人。(海南宋云彬，年五十三。)"},{"type":"paragraph","text":"旧学新知各有闻，郑郎玉貌气干云。晒园遗著疑真伪，异见还应考订勤。(长乐郑西谛，年五十二。)"},{"type":"paragraph","text":"萧山霸气莽纵横，貌古心雄重傅生。功罪玄庐何足问，旧俦我自念双成。(萧山傅彬然，年五十一。)"}]}