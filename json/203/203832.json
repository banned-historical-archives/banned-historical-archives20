{"id":203832,"date":[{"year":1950,"month":11,"day":15}],"page":"6","source":"","region":"","masthead":"","special_issue":"磁力","column":"","genre":"","count":"340","ytitle":"","mtitle":"<IMG alt=请插入2号盘，按F5键刷新后显示本插图！ src=\"D:\\inset\\1950\\11\\50bf060501.JPG\">","ftitle":"","authors":["栖亚子"],"text":[{"type":"paragraph","text":"栖亚子"},{"type":"paragraph","text":"同舟二十七人，各系一诗，乡党叙齿云尔。(之三)"},{"type":"paragraph","text":"厔翁端重跅翁狂，少日才名重老苍。犹见曲江佳子弟，綘云劫火最难忘。(吴江沈体兰，年五十。)"},{"type":"paragraph","text":"不能刚健不娉婷，善病工愁四九龄。倘见鹊桥渡牛女，不然医药总无灵。(沙市邓康，年四十九。)"},{"type":"paragraph","text":"天马行空自昔难，王生至竟不凡才。子冈俊妙杨刚健，大海珊瑚铁网赅。(静海王芸生，年四十九。)"},{"type":"paragraph","text":"徐公城北美无伦，旗鼓堂堂壁垒新。一事老夫心最喜，次公门下此传人。(宜兴徐铸成，年四十三。)"},{"type":"paragraph","text":"曹禺剧本雄天下，恨未亲瞻原野来。惭愧身同陈白露，光明于我尚徘徊。(潜江万家宝，年四十。)"},{"type":"paragraph","text":"一月延安纪载余，不胫而走是奇书。此行更写新游记，纸贵应传解放区。(瑞安赵超构，年四十。)"},{"type":"paragraph","text":"英绝刘郎最少年，稍恰玄鬓早华颠。指挥巨细无遗算，欲铭丰功笔岂宣。(鄂城刘尊棋，年三十九。)"}]}