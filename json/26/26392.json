{"id":26392,"date":[{"year":1938,"month":8,"day":12}],"page":"11","source":"","region":"","masthead":"","special_issue":"灯塔","column":"","genre":"","count":"181","ytitle":"","mtitle":"古人遗名考","ftitle":"赤壁赋中之吹萧客","authors":["水点工"],"text":[{"type":"paragraph","text":"苏东坡赤壁赋中，有‘客有吹洞箫者’一语，其客为谁?人莫能知。魏于敬识王叔远所刻舟，则云:王刻大苏游赤壁，内有三人坐船头，多髯者为东坡，鲁直居左，佛印居右，此系王氏想像雕刻，初无何据，不足为凭也。"},{"type":"paragraph","text":"又虞虹升‘天香楼偶得’载:曾见吴匏庵一诗云:‘西风一鹤记何详，有客吹箫杨世昌，当日赋成谁与註，数行石刻旧曾藏”。然则吹箫之客为杨世昌矣。"}]}