{"id":780079,"date":[{"year":1988,"month":10,"day":15}],"page":"3","source":"","region":"","masthead":"周末","special_issue":"周末","column":"","genre":"","count":"323","ytitle":"","mtitle":"天道酬勤艺精于斯","ftitle":"","authors":[],"text":[{"type":"paragraph","text":"施君伯云，字牧之，与余同郡里，尝谦谦问道余者也。"},{"type":"paragraph","text":"伯云少贫，负笈海上，励志苦学之余，酷好丹青，遂从黄幻吾先生攻习花鸟、山水、翎毛，潜心多年，颇得岭南画派之精髓。其后伯云历任领导工作凡四十寒暑，虽公务繁冗，然未尝忘情绘事，暇时辄复于来楚生先生门下继续精研，深得乃师器重。来、黄二公俱卓然大家，而画风迥异，伯云游艺期间，转益多师，取精用宏，别开己面。故其所作精于物理而笔墨精纯，雅健清丽又巧拙互生。近年伯云有东渡扶桑交艺之游，眼界益开，复于绘事之隙用志著述，孜孜然有求大学问之风焉。"},{"type":"paragraph","text":"岁月不居，吾垂垂老矣，伯云亦逾花甲之年，笔耕不止，欣闻举行个人画展。揽其数年所积精作，不胜讶喜，“天道酬勤”验诸斯，余益信之矣。"},{"type":"paragraph","text":"九二老人王个簃于献颂楼"}]}