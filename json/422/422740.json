{"id":422740,"date":[{"year":1961,"month":10,"day":6}],"page":"4","source":"","region":"","masthead":"","special_issue":"笔会","column":"","genre":"","count":"188","ytitle":"","mtitle":"贺新凉","ftitle":"","authors":["钱仲联"],"text":[{"type":"paragraph","text":"钱仲联"},{"type":"paragraph","text":"十二周年国庆，客上海，夜观灯市烟火有作。"},{"type":"paragraph","text":"八角芒垂地，数岁星周天十二，赤明开世。一换一年风色好，幻出惊人鬘市，看多丽楼台如此。嘘海龙涎三万丈，化莲灯乱掷成千戏。奇绝处，吴淞水。摘星高阁箫声狸，俯火城秋光莹夜，兰干闲倚。朵朵红云天上照，暖到心头髩底，写不尽人间旖旎。谁说乡心分五处，(妇在吴门，长女在历下，次女在首都，儿在浙。)料今宵醉月同千里。老子舞，婆娑起。"}]}