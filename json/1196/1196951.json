{"id":1196951,"date":[{"year":1999,"month":4,"day":15}],"page":"11","source":"","region":"","masthead":"笔会","special_issue":"笔会","column":"北山谈艺录","genre":"","count":"552","ytitle":"","mtitle":"杭州石屋洞造像题名序引","ftitle":"","authors":["施蛰存"],"text":[{"type":"paragraph","text":"施蛰存"},{"type":"paragraph","text":"庚子仲春，得杭州石屋洞造像题名墨本二帙，会稽梯香楼王氏故物也，凡题名一百八十三段，起天福九年，讫开宝六年，又有明正德内监题名三段及佛名题榜诸杂刻附焉。检两浙金石志暨孙赵罗刘四家访碑录所载，有余所未得者，亦有彼所未及者。乙卯春尽，游杭州，至石屋洞，则佛像并题刻皆镵削净尽，无余迹矣。既归，摩挲拓本，叹其不可复得，愈珍惜之。闲忆叶鞠裳日记尝言石屋洞有宋咸平间造像题名五十九段，未见著录，亦余所未得者，因企羡之，欲求其拓本。越二月，偶人市，果获一本，凡题名五十八纸，皆石屋洞咸平造像记也，因缘会合，有如是者。两浙金石志著录仅四十余段，罗振玉撰石屋洞造像题名一卷，其书未见，惟见其序，称起天福甲辰，讫开宝甲戌，凡一百五十二段，此外诸家碑目所载，皆不录文，因合余所得二本，寻录其文之可识者，得题名二百又二段，杂刻八段附焉。吴越偏霸一隅，时或自建年号或奉中朝正朔，观其石刻所题年月，可窥见其离合之迹。诸题刻又偶有吴越职官名，亦可考其制度，然大半为市并细民保安祈福之语，无裨于考史。昔欧阳永叔尝云“余于集古，每得前世题名，未尝不录者，闵夫人之甚好名也。”此言甚有仁人之心。洞中石刻既毁，余录存其文，盖体欧阳公之志也。乙卯五月二十日，吴兴施舍自叙。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\04\\994f110401.JPG\">"},{"type":"paragraph","text":"<FONT class=imgsm>吴兴施舍据拓本录(局部)</FONT>"}]}