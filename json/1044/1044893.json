{"id":1044893,"date":[{"year":1996,"month":6,"day":24}],"page":"8","source":"","region":"","masthead":"笔会","special_issue":"笔会","column":"唐诗别解","genre":"","count":"243","ytitle":"","mtitle":"“用之可以过珪壁， 弃置还为一片石”","ftitle":"","authors":["陈四益"],"text":[{"type":"paragraph","text":"陈四益　解　丁聪　画"},{"type":"paragraph","text":"此玉川子《赠徐希仁石砚别》句也。"},{"type":"paragraph","text":"玉川子，诗人也。赠砚复赠长歌，寄情明志，风雅如何!俗云:秀才人情一张纸，安知此一纸一砚，胜许多财帛土仪。"},{"type":"paragraph","text":"然馈赠亦须得人。夫砚，一也。好石者赏其纹，善书者究其用，嗜古者考其铭，愚氓则视为累赘。砚之贵贱，全在乎心意之间耳。"},{"type":"paragraph","text":"人亦如之，或惊为奇才，或视为粪土。非人有异也，在用人者识与不识耳。有以书生领三军，以屠沽充翰林者，不能，则谓之驽骀。若各展其长，安知非倚马之长才、解牛之庖丁哉!"},{"type":"paragraph","text":"<IMG alt=请插入11号盘，按F5键刷新后显示本插图！ src=\"D:\\inset\\1996\\06\\966o080401.JPG\">"},{"type":"paragraph","text":"<FONT class=imgaut>丁聪</FONT>"}]}