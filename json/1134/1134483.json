{"id":1134483,"date":[{"year":1998,"month":2,"day":28}],"page":"10","source":"","region":"","masthead":"文汇特刊","special_issue":"生活","column":"桑榆晚景","genre":"","count":"461","ytitle":"","mtitle":"香山去来","ftitle":"","authors":["罗洛"],"text":[{"type":"paragraph","text":"罗洛"},{"type":"paragraph","text":"春节前夕，赴京开会，旅居香山饭店三日。时值隆冬，北风拂天，白雪盈地。余因胸痛畏寒，除开会吃饭外，惟有脚不出户，闭门偃卧而已。"},{"type":"paragraph","text":"香山乃旧游之地，其春夏秋之景，皆曾一一领略过。惟其冬之景，尚系初识。隔玻璃窗望之，乃一庭院。地上积雪未消，树木、假山之属，皆银装素裹。远山肃立，亦濛濛然有雪意。"},{"type":"paragraph","text":"香山为西山山岭之一。曹雪芹晚年寓居处当距此不远。二十年前，余曾写有《游北京西山，步雪芹原韵》一律，其词曰:“乘兴高歌又浅吟，攀槐折柳眷蹊深。樱桃沟上晓云薄，半月池中丛竹阴。泉石参差犹可辨，音容缥缈欲何寻?西山怅望蒸岚起，乱岫嵯峨傍密林。”"},{"type":"paragraph","text":"写此诗时，十年动乱刚过，百业凋敝，文友星散，虽满目盛景，心中惟有怅然而已。"},{"type":"paragraph","text":"二十年过去，真如弹指一挥间。在香山三日，与各地文友相聚，谈古论今，快何如之。其间，酒友陆文夫、邓友梅、张一弓先后招饮，因得畅饮数次。眼望窗外雪景，手擎玻璃酒杯，此情难再，此景难逢，虽胸痛加剧，亦在所不计也。"},{"type":"paragraph","text":"返沪后，因胸痛不止，乃赴医问疾。医曰:“此乃带状疱疹，尚无大碍。”遂释然，爰笔而为此记。"}]}