{"id":1228174,"date":[{"year":1999,"month":12,"day":4}],"page":"9","source":"","region":"","masthead":"笔会","special_issue":"笔会","column":"北山谈艺录","genre":"","count":"377","ytitle":"","mtitle":"龙华寺塔瓦当","ftitle":"","authors":["施蛰存"],"text":[{"type":"paragraph","text":"施蛰存"},{"type":"paragraph","text":"此上海龙华寺塔瓦当一纸，为四明周退密所贻。作莲瓣文图案，无字。民国初年修塔，撤其古瓦之残破者，依旧样制新瓦易之。好事者得其所撤，拓以传玩，此其一也。嘉庆《松江府志》云:“龙华教寺，吴越忠懿王建，其西北隅旧有白莲教院，前有宝塔，时时放光，至今存焉。”又引皮日休诗云:“今市犹存古刹名，草桥霜滑有人行，尚嫌残月清光少，不见波心塔影横。”鹿门子此诗，本集《皮子文薮》及《全唐诗》均失录，不知何从得之。味其言，可知塔先于寺，唐时塔属白莲院，吴越以后，始属龙华寺也，然皮日休时，其地已称龙华，观诗首句意，似旧刹已曰“龙华”，则吴越王殆重葺之，非创建也。诗落句但言残月光少，不见横波塔影，也非塔已不存，似谓当时塔已颓圮。宋治平中，寺赐额空相，今犹存碑。惟额尚可识。则今所存者，亦未必是重建，此瓦或宋元时物耳。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\12\\99C4090401.JPG\">"},{"type":"paragraph","text":"<FONT class=imgsm>“龙华寺塔瓦当”图版</FONT>"}]}