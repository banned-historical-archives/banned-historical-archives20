{"id":27682,"date":[{"year":1938,"month":8,"day":21}],"page":"2","source":"路透社","region":"东京","masthead":"","special_issue":"","column":"","genre":"","count":"785","ytitle":"寓日英妇之谈话","mtitle":"东京生活代价高昂","ftitle":"一切用费较从前增加一倍　此系中日战事中所受影响","authors":[],"text":[{"type":"paragraph","text":"[路透社东京二十日电]有嫁东京某商之英妇、寓日已十九年、日者向路透社记者述及寓东京之普通英妇、在中日战事中所受之影响如下、妇曰、余所忧者、为生活代价之高涨、余之用费、几倍于前、日仍有续增之象、至是乃觉“中国事件”未发生前之快乐也、曩者女子随时可至日人所设之跳舞厅、今日无论日籍或外籍之女子、皆不得往、即家有宾客、亦不以此行乐焉、其次余所快快者、为著名外国艺术家不复有来东京奏乐者、盖日当局不欲任何人来日得金而去也、自上年九月起、新闻影片不准入日、故所观影片、皆陈陈相因、而无线电，音、亦同此例、所播者、皆关于中国事件、如日军在华获胜消息、与精神动员演讲等、闻之生厌、故余虽置有收音机、罕加一聆、至于短波收音机能收外国之播音者、悉不准用、违者重罚、该妇於是畧述物价之涨高情形、谓今所购用之日本茶叶、价与里浦顿茶叶相同、肉价向售每磅九十钱、今涨至一元六十钱、奶油每磅由一元涨至一元四五十钱、面包每磅由十五钱涨至二十钱、鸡价向值一元者、今须出一元八十钱或两元、房租约涨百分之二十、各项棉货、价皆倍前、帽鞋等、无不视前昴贵、物价既涨、而购物之际、尚须付战税百分之十、余子在日求学、平时年需千元足矣、今则须一至三百元、煤价几倍于前、已由每吨二十六元涨至五十元、余家因当局限制汽油之需用、乃于六月间将汽车售去、盖有之若无焉、未数星期、读当局公布、自十一月起、私人汽车禁用汽油、余乃以早售汽车为幸、盖若延至今日则得前之半价、”万幸矣、余等今改乘街车、但车费亦较前涨，高约百分之四十、处于今日、人人皆欲增多收入、以资弥补、余之女侍前月薪三十元、今索四十元、厨司前月薪四十元、今索五十元、外国化装品、现皆不许输入、故存有此物者、皆奇，货可居、余所需之唇膏、在战前以三元五十钱可购得者、今须付八元五十钱、始能得之也。"}]}