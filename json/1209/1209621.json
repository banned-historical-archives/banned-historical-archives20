{"id":1209621,"date":[{"year":1999,"month":7,"day":18}],"page":"7","source":"","region":"","masthead":"笔会","special_issue":"笔会","column":"北山谈艺录","genre":"","count":"1089","ytitle":"","mtitle":"宝云寺碑刻","ftitle":"","authors":["施蛰存"],"text":[{"type":"paragraph","text":"施蛰存"},{"type":"paragraph","text":"松郡梵宇，多唐宋古刹，府志所载，创建于唐时者，凡十余处。金山澄鉴寺，青浦吉云寺，皆天宝年建。青浦隆平寺，长庆元年建。布金寺，太平二年建。亭林宝云寺、娄县园智寺、青浦普门寺，皆大中十三年建。金山法忍寺、柘林方广寺、并咸通中建，此其尤著者也。若上海之静安寺，相传吴赤乌中建，则不独于松郡为最古，亦大江以南梵宇之肇始者矣。诸寺均有古碑刻，毁灭殆尽，有著录可稽者，亭林宝云寺为多，余尝欲辑宝云寺碑文为一卷，犹有所待，逡巡未成，今先录知见碑目于此。"},{"type":"paragraph","text":"(一)唐苏州华亭县顾亭林市新创法云禅院记，吴兴沈瑊撰并书。大中十四年十月二十五日立，按寺在唐时称法云寺，此建寺后一年所刻石也，金石录补著录，碑已佚，文载全唐文卷七百九十二，此碑有阴，宋庆历七年刻。"},{"type":"paragraph","text":"(二)张元涉等造白伞盖真言幢，八面刻，萧宏正书。咸通二年九月十五日建，目见府金石志，艺风堂金石文字目，古铁斋金石考著录全文，此幢见存。"},{"type":"paragraph","text":"(三)法云寺感梦伽蓝神记，额及文皆正书，书撰人未详。开运二年孟春二十一日建(艺风堂金石文字目)，一作开运元年仲春建(府金石志)，未详孰是，此碑已佚，全文未见，堆绍熙云间志存其百余言，然缪艺风既得拓本，当犹可迻录耳。"},{"type":"paragraph","text":"(四)秀州华亭县法云寺重修伽蓝神堂碑，僧庆邦正书，僧思恭篆额。宋庆历七年五月十一日建，艺风堂金石文字目著录，此碑亦近年亡佚，文未得见。"},{"type":"paragraph","text":"(五)法云寺重修伽蓝神堂，梁贤顾君祠堂，僧灵<IMG alt=请插入12号盘，按F5键刷新后显示本插图！ src=\"D:\\inset\\1999\\07\\997i0703aa.JPG\">撰侑神诗并序。庆历七年刻，在唐大中十四年碑阴，金石录补著录，全文未见。"},{"type":"paragraph","text":"(六)法云寺重修大殿记，沙门灵<IMG alt=请插入12号盘，按F5键刷新后显示本插图！ src=\"D:\\inset\\1999\\07\\997i0703aa.JPG\">撰，唐□□正书。嘉祐六年腊月望日建，府金石志、艺风堂金石文字目著录，此碑亦亡来不久，全文未见。"},{"type":"paragraph","text":"(七)宝云寺题刻，此碑分三截刻。上截为治平元年敕改寺名牒文，正书。中截为淳熙九年参知政事钱公钧翰，行书。下截为四明法智尊者书始终心要，正书。此碑为嘉熙元年甲辰月园日释行谨所建，古铁斋金石考、光绪松江府续志、艺风堂金石文字目著录。府续志云，碑今存，然近年已失亡矣。全文录存于古铁斋金石考。"},{"type":"paragraph","text":"(八)松江宝云寺记，牟巘撰，赵孟頫行书，廉密知儿海牙篆额。元至大元年五月望日释净月立石，文载嘉庆府志名迹志，此碑尚在，余得拓本校之，府志所录，颇有删节。"},{"type":"paragraph","text":"(九)重建宝云寺碑，杨维桢撰，杜本书并篆额。明天顺六年僧戒智建，府金石志著录，此碑已佚，文亦未见。"},{"type":"paragraph","text":"(十)重建宝云寺碑，钱溥撰，书人未详。成化四年五月建，府金石志著录，碑亦亡佚，文未得见。"},{"type":"paragraph","text":"右宝云寺碑十通，凡唐刻二、五代刻一、宋刻四、元刻一、明刻二，书撰者多名家，足为吾郡翠墨光辉，顾今所存，惟一碑一幢，犹且剥蚀逾甚，可不惜哉。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\07\\997i070301.JPG\">"},{"type":"paragraph","text":"<FONT class=imgsm>《松江宝云寺记》墨迹本局部</FONT>"}]}