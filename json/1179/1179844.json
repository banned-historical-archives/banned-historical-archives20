{"id":1179844,"date":[{"year":1998,"month":12,"day":4}],"page":"11","source":"","region":"","masthead":"笔会","special_issue":"笔会","column":"","genre":"","count":"290","ytitle":"","mtitle":"蟋蟀图臂搁　(拓本)","ftitle":"","authors":["王世襄"],"text":[{"type":"paragraph","text":"王世襄　题诗"},{"type":"paragraph","text":"范遥青　刻竹"},{"type":"paragraph","text":"白钳蟹壳墨牙黄，一旦交锋必俱伤。何若画中长对垒，全须全尾两虫王。遥青刻斗蛩图见贻，媵以小诗，此意非时辈所能知也。戊寅秋畅安王世襄。"},{"type":"paragraph","text":"昔年闻赵李卿先生言，某秋得黄蛐蛐，牙如焦炭。陶仲良得蟹青白麻头，钳比霜雪。各七厘许，三秋无敌。立冬后，津沽两客求借，拟携沪上赌大注，均遭拒绝，恐两王相遇而互伤也。前辈之爱虫如此。有人告我，今之养者，企冀侥幸获胜，竟有撤食水，烤火电，饲兴奋剂，直至海洛因。未分胜负，六足已僵。继以争执，终致斗殴。唯利是图，骇人听闻。不仅虐待动物，且有伤人格。世间败类，有负此虫多矣。可叹!可叹!王世襄又记。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1998\\12\\98c4110601.JPG\">"},{"type":"paragraph","text":"<FONT class=imgaut>范遥青</FONT>"}]}