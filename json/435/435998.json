{"id":435998,"date":[{"year":1962,"month":10,"day":5}],"page":"4","source":"","region":"","masthead":"","special_issue":"","column":"","genre":"","count":"142","ytitle":"","mtitle":"青玉案","ftitle":"","authors":["向迪琮"],"text":[{"type":"paragraph","text":"一九六二年国庆节日，上海文史馆假中苏友好大厦东厅，展出老年馆员所作书画四百余件，琳琅满目，蔚成巨观爱赋此词志盛。"},{"type":"paragraph","text":"耆年未肯安衰老。仗彩笔，纵横扫。篆籕真行兼隶草。关仝严壑，杜陵花鸟。落纸皆神妙。成城众志争鸣好。拄杖相看讶年少。胜日清游期到早。水村山郭，野亭荒峤。处处堪留稿。"}]}