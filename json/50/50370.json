{"id":50370,"date":[{"year":1938,"month":12,"day":25}],"page":"8","source":"","region":"","masthead":"","special_issue":"中国医药","column":"","genre":"","count":"881","ytitle":"","mtitle":"服补须知","ftitle":"","authors":["谢也农"],"text":[{"type":"paragraph","text":"冬日严寒，北风凄其，霜雪交下，吾人体格上之比较，觉往昔康强，后来衰弱，务必有以补之，方保无虞。届此冬令，一般药商巨贾，必参燕也，鹿茸海狗也，争先宣布于市，以应顾主之求。而海市繁华，膏梁者多，亦必徇其欲而采购之，谓以彼之有余，补我之不足也。虽然，虚固可补，惟有虚不似虚，虚不尽虚等症，或虚中兼肝旺火盛，或虚中兼胃呆气滞，如轻率服补者，只选三数味补品，不分寒温，不验体格，随意服食，或则龈肿齿血，或则壅滞胃量，弊端百出，是乃求益而反见损，美中之不足也。农惄焉忧之，爰述此篇，以为警戒!"},{"type":"paragraph","text":"(一)补贵不滞"},{"type":"paragraph","text":"内经曰:“虚者补之。”示人遇虚弱症，施用补法以治之也。补法甚多，朱丹溪最重养阴，有补中兼清之法；薛立齐首明补火，有补中兼温之意；李东垣专主脾胃，则更有补中兼宣兼和之方，补法虽不同、其效则一也。细查其义，则均有补贵不滞之妙意在焉。是三家者，擅长理虚，各有著述于世，如能熟读其书，明察其理，自能检症发药，则庶无滞迟不化之弊矣。"},{"type":"paragraph","text":"(二)补药宜重用不宜轻试"},{"type":"paragraph","text":"先贤有言曰:“补法少用则壅，多用则通”。是以古人服补，必洪其量，例如服参，总以两计，奈何今之人，日服人参数分，以为能补身寿考，自言得意，殊不知大失服补原旨，以故补品方进，俄而精神怠疲，胸中空旷之气，杆格不能下，胃量大跌，是则少用滋壅之弊也。盖补法与诸法畧异，古今人体质虽不同，而其体構造则一，倘体内構造有所亏缺，则当与合宜之补方，不得分古今体格，踌躇分量，用轻剂尝试。吾之理想经验如是，不知诸君谓然否?"},{"type":"paragraph","text":"(三)老年人补不宜寒"},{"type":"paragraph","text":"人至七七八八，阳气已竭。阳气者:若天与日，阳气长存则能长寿，内经道生篇言之谆谆，今人勿伤阳气，上古之人多能奉而行之，以自尊其寿，而不衰。今人反是，老年虚弱症独多，是殆妄刼其阳之故耳，人既衰矣，则当投补，然补之法宜带温性，不宜用寒凉之品，以遏其阳气也。"},{"type":"paragraph","text":"(四)少年人补不宜温"},{"type":"paragraph","text":"少年之人，阳气方刚，故补不宜温。若遇其他虚弱症，补方中切宜避去温药，恐引动其急暴之气，以助虐耳；苟不慎重，鲜不遭败。近世风化日下，每多蠢蠢少艾，日游花丛中，服春药以取乐，终致阴竭阳亢，溃害终身，噫作俑之人，其无后乎。"}]}