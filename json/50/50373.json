{"id":50373,"date":[{"year":1938,"month":12,"day":25}],"page":"8","source":"","region":"","masthead":"","special_issue":"中国医药","column":"","genre":"","count":"591","ytitle":"","mtitle":"冬令进补之讨论","ftitle":"","authors":["尤学周"],"text":[{"type":"paragraph","text":"吾人为生存竞争计，或耗其智慧，或出其精力，在社会中奋斗，今则国步艰难，吾人之生活愈形困难，其所耗之智慧及精力亦愈甚。耗费既多，不得不求补救之法，幸也，有补品之可资应用。"},{"type":"paragraph","text":"经济充裕之人，并不因国难而感受影响，或亦有如马寅初先生所谓发国难财者，此辈大都饱衣足食，似无所可耗；然以生活之优逸，逸则思淫，不免纵情于声色，亏其元阳。故补之一事，人所同嗜，每年补品之销路，为数甚巨，一至冬令，其销路之大，尤足惊人。"},{"type":"paragraph","text":"冬令进补，已成一习俗，其说不知起于何时，则不可考。至其用意，以为冬令万类潜藏，百骸收歛，及时调补，收效较常时为大。不知食物之入胃，端赖运行输化，既已收歛潜藏，何从而吸收其营养分，此说可以不攻自破；惟冬令气候干燥，物品不易发霉变味如膏滋药之类，可以久藏不坏，非补品之必须于冬令服食也。"},{"type":"paragraph","text":"服补之先，宜延医生诊治，审察其虚之所在，盖虚弱之中，有气血阴阳之别，五藏六腑之殊，苟不知底细，一味进补，但求多多益善，气虚者强补其血，血亏者妄补其气，阳虚者反滋其阴，阴虚者反扶其阳，本宜补肺，而投以强心之剂，宜补肾，而投以健脾之品，南辕北辙，隔靴搔痒，非特无益，抑且变生肘腋矣。"},{"type":"paragraph","text":"世之人，只知人参，黄芪，燕窝，白木耳，鹿茸，鹿角胶，桂圆，红枣，牛乳，鸡汁等之为补品，又只知本人之身体虚弱，宜服补品，而虚在何虚，应服何种补品，方可填补其虚，则不遑计及矣，信口乱服，皆无益而反有弊者也。"}]}