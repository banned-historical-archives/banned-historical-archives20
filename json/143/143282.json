{"id":143282,"date":[{"year":1947,"month":3,"day":29}],"page":"7","source":"","region":"","masthead":"","special_issue":"浮世绘","column":"","genre":"","count":"444","ytitle":"","mtitle":"石屋余沈","ftitle":"出使笑谈","authors":["叙伦"],"text":[{"type":"paragraph","text":"清季始遣二品以上大臣出使有条略各国。即驻其，都。开府设属。其次有参赞等官。遇贺节庆。出使大臣率参赞以下朝焉。杨枢使日本时。一岁。朝元旦。凡朝。日皇南面立卓内。使臣去卓丈许。北面三磬折。毕。趋至卓前。日皇已举手待握。握毕。使臣侍立于卓侧。申言随使各官同贺之意。即依次唱名。参赞以下随唱前谒礼如使臣。凡握手尚右。以左为亵。参赞汪度。误举左手。日皇因不与握。度不知也。杨柜大惊。阴撼度右臂。意其能觉。而殿陛平滑不利立。中国衣冠峨博。辄易致蹉跌。度为枢所撼。即俯仆陛上。大失仪节。日本每岁有二节。春日樱花。秋日菊花。大集百官。张宴玩赏。各国使臣以下成得与焉。然宴皆立食。肴馔别许大盆。各自操刀匕。就盆割取。相与先占席次。后往取馔。往往得食失位。得位失食。中国礼服峨博。不利操刀七。率不得食。得之缓者。食甫及咽。而日皇已傅警跸。扈从而出。亦不得饱。欧美人又善侮虐。每以残肖置中国官礼冠内。朱缨污损。归者辄生悔恨。而中国官戴翎者。游览之际。昂首高瞩。翎扫欧美妇人乳上。亦为所恨云。"}]}