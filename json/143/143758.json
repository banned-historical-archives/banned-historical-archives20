{"id":143758,"date":[{"year":1947,"month":4,"day":1}],"page":"7","source":"","region":"","masthead":"","special_issue":"","column":"","genre":"","count":"483","ytitle":"","mtitle":"石屋余沈","ftitle":"","authors":["叙伦"],"text":[{"type":"paragraph","text":"叙伦　图"},{"type":"paragraph","text":"程砚秋"},{"type":"paragraph","text":"听歌于中和园，汤尔和金仲荪皆在，中和台柱为程砚秋，砚秋之歌，婉转捉顿，固自别有所长，其最佳处，纳音至于塞绝，而忽悠扬清曼，仍如高山坠石，戟然而止。真有遗味者矣。砚秋为清宣宗相穆彰阿之曾孙行，穆相权倾一时，然至砚秋兄弟已无立锥之地，其母鬻之伶工，罗掞东喜顾曲，爱其幼俊，为之脱籍，且教之焉。遂擅艺誉。今已压倒南北剧界矣。砚秋事母至孝推产赡其兄，复不愿以优名，可谓能干蛊者也。"},{"type":"paragraph","text":"荡寇志"},{"type":"paragraph","text":"枕上阅荡寇志。此书俗称后水浒。于水浒似有续貂之病，且笔墨亦未能及也然是有所托而为之者，虽不能及，而视今之诸武侠小说终胜之耳。特收束处殊为书足。作者亦当是通人，艺术思想甚为发达，所述战具如奔雷车之类，竟如现代武器中之坦克机关枪高射炮，亦奇思也。余觉旧小说如对神榜西游记，皆事托迂怪而思有独到，封神有反对独夫之革命思想。西游记明是演佛法以唐僧静识，亦第八之本体。悟空则第八识之功用。猪八戒沙和尚喻第七第六也。封神及此书所言战具，虽事实不可同日而语，而理想与现代科学家相近，使作者生于今日，受科学之陶熔，必有惊人之发明。尤如此书之作者，实以物理之根据而体验具奇逸之思也。"}]}