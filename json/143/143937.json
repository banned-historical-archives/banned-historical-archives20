{"id":143937,"date":[{"year":1947,"month":4,"day":2}],"page":"7","source":"","region":"","masthead":"","special_issue":"浮世绘","column":"","genre":"","count":"883","ytitle":"","mtitle":"石屋余沈","ftitle":"章太炎","authors":["叙伦"],"text":[{"type":"paragraph","text":"叙伦　图"},{"type":"paragraph","text":"章太炎先生余杭人。而幼居杭州里横河桥南河岸，税王梦楼之孙小铁家寓焉。其幼病羊癇，故不能应试。长亦独慧于读书，其于人事世故，实未嘗悉也。出门即不能自归。其食则虽海陆方丈，下箸唯在目前一二器而已。清末光绪二十八九年间，俄法皆有事于我，上海爱国之士日聚张园，召号民众，以谋救止太炎与蔡子民吴稚晖无会不与。稚军演说，辄如演剧者东奔西走，为诸异状。而太炎则登台不日后循阶拾级而上，辄欲由前攀援而升，及演说不过数语，即曰:必须革命，不可不革命，不可不革命。言毕而下矣。太炎时时断发，而仍旧装。夏季，裸上体而御浅绿纱半接衫，其裤带乃以两根缚腿带接而为之。缚带不得紧，乃时时以手提其裤，若恐堕然。是时，上海所谓大报者，自中报新闻报外，有中外日报苏报。中外日报颇能靳骖中新两报，不胫而走。至俄法事起，苏报社论时有激昂慷慨，言人所不敢言者。隐然为革命之言论机关也。一日张园之会，演说者循例不过声名弈着之数子耳，乃忽有镇江钱实红者跃而登台，演说之时，创言主战，自鸣嘗毁家抒难，身有徒属可召而集者数千人。是日为法侵龙州事也，坐中多两广人，钱操方语，两广人半不悉所言，见人多拍手，则有要求译为粤语者，马君武自告奋勇述为。于是钱名大噪。苏报主人陈梦波即访钱而延之寓，便策进行，余于次晚亦造焉，钱所述如昨，并树三指，以示其徒属可召而集者三千人。余察其言夸，而举动殊鄙，归与汤尔和语，其人不可信。尔和然之。然诸公群焉信之。麦坡之女曰撷芬者，尤佩敬之。既而苏报载太炎答新闻报记者一文，中有戴括小丑云云，清廷令苏松太道拘之公解，于是太炎与及著革命军之乡威丹容并击狱。然钱卒先得脱，以系基督徒，而实乃妄人也。威丹瘦死于狱，太炎则于狱中事缝纫焉。是时，上海有所谓野鸡大王者，服西装而束发于顶，畜三绺须，貌甚奇。其夫人亦豁达，非寻常闺阁中人，一时名士皆方之。时余与王小徐同一宅住，其人时来访小徐，余因识焉。遂时造其家。其人实阴怀革命之志，而鬻书于青莲阁，四海升平楼等品茗之所，亦皆三等妓女之所聚，故拥野鸡大王之号，其人为谁，徐破吾也。其所鬻书，杂革命军等于其中，盖以是传播革命思想也。"}]}