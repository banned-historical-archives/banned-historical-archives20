{"id":143665,"date":[{"year":1947,"month":4,"day":1}],"page":"3","source":"本报","region":"","masthead":"","special_issue":"","column":"","genre":"","count":"696","ytitle":"","mtitle":"胖公胖婆　幸福连锁","ftitle":"","authors":[],"text":[{"type":"paragraph","text":"【本报讯】　本市发现胖子会幸福连锁，凡接连锁函者，须于二十四小时内转介胖子五人以上，资格共分特胖，大胖，中胖，小胖，准胖五级。特胖以体重三百磅为率，余以三十磅为差，其连锁启中妙文无穷，兹转录如下:"},{"type":"paragraph","text":"原夫造化赋形，阴阳秉气，大小各殊，肥瘦互异，故有一钓连六龟之龙伯，即有侏儒三尺之樵侥，有肥大如瓠之张苍，即有短小精悍之郭解，男性如斯，惟女无异，故太真肥而娥媚依然，飞燕瘦而轻盈如许，由是言之，是大而胖者既无容自夸，瘦而小者亦无须自馁，惟是圣人有言，德润身，心广体胖，从不齿及于瘦，斯胖者与瘦者大有间焉，况布袋塑罗汉，伟躯永镇于佛门，翁仲守临洮，雄姿式扬于秦代，此胖子之所以可贵也，昔孟尝君被渺小丈夫之称，晏平仲受狗门之辱，瘦之故也，从知瘦胖之间，固有未可相提并论者，于是男女胖同志相与集议曰:吾人生于斯世，何幸而为胖子，得享胖誉，借免瘦讥，应胖吾胖，以及人之胖，爰组胖团，拟修胖史，此本胖子会组织之所由也。组织之法:仿西国连锁之制，等次之别，厥分为五:不取笼统之称，用符标准之号，曰特胖，曰大胖，曰中胖，曰小胖准胖，特胖以体重三百磅为率，余以三十磅为差。所望贵同志接到本连锁函后，于二十四小时转介胖子五人以上，由是因胖及胖，胖公胖婆，胖哥胖嫂，胖姊胖弟，多多益善，翼于一年之内，由本国而及全世界，俾此连锁之联系，可绕地球一周，则不仅胖同志本身之幸福无量，全世界人类，亦将欢欣鼓舞，同优游于胖天胖地之间，岂不美哉!希参加者，各赐以四寸全身之胖影，及小传，(百字为度)迳寄江西省南昌市青云谱紫峰道人收，以便录编胖史，分赠胖友，留永久之纪念，作千里之神交，是所厚望!临颖汗流，诸维胖鉴!”"}]}