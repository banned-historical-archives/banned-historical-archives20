{"id":70113,"date":[{"year":1939,"month":4,"day":26}],"page":"11","source":"","region":"","masthead":"","special_issue":"世纪风","column":"文艺工作者义读周","genre":"","count":"472","ytitle":"","mtitle":"义卖与义买","ftitle":"","authors":["东方曦"],"text":[{"type":"paragraph","text":"东方曦"},{"type":"paragraph","text":"世人对慷慨仗义之尊敬，即所以对卑鄙吝啬之厌恶，然世人之日常行动又惟实利主义是趋，此种矛盾现象之存在，盖为现社会之基本结构所致。因而恶其为人，指其行动之挬谬伪诈，为群集所不齿，此亦非不应得者。然夷考其实，所以致此者，个人之责任较小，而社会之责任则大。欲求疗治，自非釜底抽薪不为功，惟俟河之清，人寿几何，因噎而废食，岂智者所为，亦大义所不应。然则如何而后可，曰个人之惊觉也，曰时势之感染也。"},{"type":"paragraph","text":"当此国族蒙难，遍地喋血之秋，个人之利害，系于抗战之前途，皮若不存，毛将焉附，捐小利而全大义，此人人之责也，是以有精神之总动员，义卖者，亦精神上之动员也。"},{"type":"paragraph","text":"以一己之能力贡献国家，以一己之所有贡献国家，此凡百义卖之所由兴，香港果贩凛于大义，曾创举于前，各地闻风响应，今者推及于文化界，于是我执笔者亦将继而义卖矣。"},{"type":"paragraph","text":"在资本主义的现社会，一切意识形态亦为商品，故著作而论斤作价，固非自贬价值。倘有利于国，即为杯水，亦等积渠，我何敢而菲薄，我又何敢而使推脱哉!"},{"type":"paragraph","text":"唯义卖全赖义买，文章之顾主厥唯读者，未识我文章者，亦愿慷慨解囊购置而去乎?"}]}