{"id":70025,"date":[{"year":1939,"month":4,"day":26}],"page":"5","source":"哈瓦斯社","region":"伦敦","masthead":"","special_issue":"","column":"","genre":"","count":"560","ytitle":"西门财相已向下院","mtitle":"提出下年度预算","ftitle":"全年支出共达九万万余镑　其中国防经费竟达四万万","authors":[],"text":[{"type":"paragraph","text":"【哈瓦斯社伦敦二十五日电】财相西门爵士顷向下议院提出一九三九——四○年度预算案、支出项下、为数共九二二·四四四·○○○镑、以视上届之九四四·三九八·○○○镑、尚减少二一·九五四·○○○镑、其中国防经常费共四万万镑、(空防四千二百万镑、贮存粮食五百万镑)、以之与临时费二万三千万镑合计、为数共六三○·○○○·○○○镑、遇有必要时、或当再度提高、亦未可必、至以下年度收入而论、倘以现行税率为准则、为数不过九一八·三三一·○○○镑、两相抵补、不敷甚巨、势必提高税率、庶乃有济、预料纳税人在下年度所当缴纳之税、当有九四二·六○○·○○○镑、不足之数、尚有三万八千万镑、则当以募债方式筹措之、要之、下届预算数字以视一八五三年时、增加二十倍之多、此实国际时局紧张有以致之、按下年度预算案所拟增加之税率、计(一)汽车发动力每匹马力原应纳税十五先令、今后当加至二十五先令、机器脚踏车税率比例提高、(二)所得税、每年收入在二千镑以下者税率仍旧、其自二千镑至八千镑者、当缴纳附加税百分之五、其在八千镑以上者、当缴纳附加税百分之十、(三)烟草税、每磅税率自九先令六便士提高至十一先令六便士、(四)糖税每磅加征四分之一便士、(五)遗产税资产在一万镑以上者、加征百分之十。"}]}