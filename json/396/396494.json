{"id":396494,"date":[{"year":1959,"month":10,"day":2}],"page":"7","source":"","region":"","masthead":"","special_issue":"笔会","column":"建国十年咏","genre":"","count":"293","ytitle":"","mtitle":"精神面貌","ftitle":"","authors":["叶圣陶"],"text":[{"type":"paragraph","text":"叶圣陶"},{"type":"paragraph","text":"往昔为工治一技，所志惟在糊口耳。为农诚知作嫁忙，冀以余粒畜妻子。读书为士岂高明，欲致富贵而已矣，达则跨踞人上头，穷则悲叹寒窗里。历史重负积如山，英才而外皆短视，有墙无形密密围，墙内块然惟一己。溯自革命告成功，党之领导群景从，真理放诸四海准，实绩月异岁不同。于是墙摧所见大，人生先务乃为公。货恶其弃于地也，力恶不出于其躬。业无贵贱利群斯为贵，通盘筹算协作冈弗通。实践躬行见益切，力争上游气若虹。亦知穷白迅洗刷，幸福如天孰不蒙。精神面貌剧变更，十年如此举世惊。巩固发扬宜交勉，前途事业无限程。况复与国亲谊逾兄弟，社会主义联阵营，并举齐驱同心德，将为万世开太平。"}]}