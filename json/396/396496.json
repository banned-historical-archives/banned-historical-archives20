{"id":396496,"date":[{"year":1959,"month":10,"day":2}],"page":"7","source":"","region":"","masthead":"","special_issue":"笔会","column":"建国十年咏","genre":"","count":"233","ytitle":"","mtitle":"恭祝建国十周年","ftitle":"(调寄菩萨蛮)","authors":["金兆梓"],"text":[{"type":"paragraph","text":"金兆梓"},{"type":"paragraph","text":"天安门外人攒仰。衣冠万国齐鸣掌。响彻九重霄。红旗处处飘。工农兵商学。各奏钧天乐。箇箇笑颜开。欢声喧若雷。八方歌舞京华集。而今想见干戈戢。何物最联欢。珠敦共玉槃。东风相映发。行见西风歇。举世欲和平。如何不解兵。棉花朵朵堆琼玉。稻田粒粒黄金谷。岁岁庆丰穰。千仓更万箱。人民公社好。箇箇人称道。水旱不成灾。家家试社醅。土洋两腿同时举。银花闪耀喷千树。钢帅一登台。物华羯鼓催。西邻群侧目。惊此初生犊。十岁庆生辰。生机与日新。"}]}