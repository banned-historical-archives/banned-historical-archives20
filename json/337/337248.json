{"id":337248,"date":[{"year":1956,"month":11,"day":23}],"page":"3","source":"","region":"","masthead":"","special_issue":"笔会","column":"","genre":"","count":"417","ytitle":"","mtitle":"菴谈艺录","ftitle":"陵园仰止亭诗事","authors":["业恭绰"],"text":[{"type":"paragraph","text":"业恭绰"},{"type":"paragraph","text":"中山先生遗体，奉安紫金山陵园。予曾自建一亭于陵墓之左，名曰仰止。环亭种梅花千余株，忽忽遂廿余年，曾屡见之吟咏。如十年前与陈树人至亭前感赋一首云:廓落乾坤有此亭，同来涧壑揽余青。棲迟始识江山大，肸响弥惊草树灵。白日在天劳仰止，幽扃终古閟悽馨。回车返照迷茫里，眼底微尘几建瓴。又三年前马湘来京，谈及仰止亭，赋两绝句赠之。其题云:马君湘来京见访，述及陵园此亭，予于抗战胜利后，曾求守陵园，比于园令陵户，当局不报，昔人所谓孤忠无路哭昭陵者，宛为予咏，君不久南归，过仰止亭前，幸为我问梅花安否。其诗云:仰止亭边感故知(孙陵例不受私人建筑，余获建斯亭为破例)，野梅空剩傲霜姿，孤山清景浑如昔，莫讶枝高出手迟(枝高出手迟唐人咏梅句)。攀髯往事怆萧辰，卅载萍蓬剩此身；今日相逢余涕泪，白头燕市两陈人。今岁中山九十岁诞辰，各地隆重纪念，予衰老未能参谒，仅托邵君力子告陵园所司，修亭补梅，此陵园一景，当可恢复，为之一快。"}]}