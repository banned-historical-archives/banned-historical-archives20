{"id":337780,"date":[{"year":1956,"month":12,"day":1}],"page":"3","source":"","region":"","masthead":"","special_issue":"笔会","column":"","genre":"","count":"182","ytitle":"","mtitle":"满江红","ftitle":"","authors":["夏承焘"],"text":[{"type":"paragraph","text":"夏承焘"},{"type":"paragraph","text":"江南解放时，予年五十，刊一印曰‘我生五十是开端’。越二年，止水年五十，来杭学习，因以印赠之，并媵此词。时一九五一年二月。"},{"type":"paragraph","text":"五十开端，趁未老共君抖擞。正眼前乾坤旋转，风云奔走。万世一遭犹旦暮，百年方半休辜负!唤青瞳洗髓伐毛人，为君寿。乍分折，湖隄柳，还共举，湖楼酒。算人生前缘难得，杭州邂逅。好水好山争动色，愁风愁雨慵回首。约年年珍重种花心，长招手。"}]}