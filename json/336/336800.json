{"id":336800,"date":[{"year":1956,"month":11,"day":16}],"page":"3","source":"","region":"","masthead":"","special_issue":"笔会","column":"","genre":"","count":"185","ytitle":"","mtitle":"忆秦娥重九后游西山三阕","ftitle":"","authors":["黄绍竑"],"text":[{"type":"paragraph","text":"黄绍竑"},{"type":"paragraph","text":"看红叶，今朝红叶前宵月。前宵月，小园疏影，因风摇拽。　西山尽日人千叠，登高已过重阳节。重阳节，丰盈四野，农忙收拾。"},{"type":"paragraph","text":"盛筵设，斜晖映落杯中叶。杯中叶，动人最是，妈红芳烈。　畅怀极目天涯阔，白云低处歌声歇。歌声歇，归途犹听，行人频说。"},{"type":"paragraph","text":"旧游忆，疏林蹊径寻陈迹。寻陈迹，连天衰草，云封奇石。　双清池馆谁横笛，笛声吹敛山禽翼。山禽翼，枝桠低处，尽堪栖息。"}]}