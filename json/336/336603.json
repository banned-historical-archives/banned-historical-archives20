{"id":336603,"date":[{"year":1956,"month":11,"day":13}],"page":"3","source":"","region":"","masthead":"","special_issue":"笔会","column":"","genre":"","count":"230","ytitle":"","mtitle":"一九五六年十一月恭逢中山先生 诞辰九十周年耙念敬赋此诗","ftitle":"","authors":["谢无量"],"text":[{"type":"paragraph","text":"谢无量"},{"type":"paragraph","text":"普天争献寿，卅载惜人亡；继善惟新国，同声起异方。三民垂著作，四句耀盟章；问札从先进，匡时法后王(以俄为师)。虚衷收壤滴，高步跼瀛疆；革命诚吾志，于今道已光。苍生齐鼓舞，群帝日苍皇；大义元无敌，鸿名自此扬。羶行曾攘臂，粤峤忆升堂；奉使共山黑，回车塞草黄。弥留仍受命，感激竟佯狂；执绋西山晚，韬精北海藏。微躯沾疾病，薄力愧承当；世论终思禹，孤怀昔就汤。为邦赖贤哲，盛业正开张；空惭旧宾客，重到一凄凉。"}]}