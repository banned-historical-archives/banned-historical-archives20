{"id":336306,"date":[{"year":1956,"month":11,"day":8}],"page":"3","source":"","region":"","masthead":"","special_issue":"笔会","column":"","genre":"","count":"256","ytitle":"","mtitle":"支持埃及人民的正义斗争","ftitle":"调寄满江红二韵","authors":["黄绍竑"],"text":[{"type":"paragraph","text":"黄绍竑"},{"type":"paragraph","text":"彝士运河，何待问，主权埃及。自开辟，埃人血汗，如潮如汐。十二万人幽恨在，翻腾红海无宁息。最难平，管理竟无权，百年失。纳赛尔，英雄出。期未届，收何恤。挫侵凌凶焰，野心应戢。挣扎虚张扬武力，坚贞不怕施恫吓。望巍巍，金塔峙开罗，群情激。"},{"type":"paragraph","text":"前调"},{"type":"paragraph","text":"英法东侵，争夺取，运河开凿。又强制，百年枷锁，不平条约。非亚更深遭统治，殖民经济被敲剥。到而今，狮吼起东方，齐醒觉。埃及难，何能漠。持正义，愿悉索。向尼罗河畔，大声申诺。投笔几人甘老大，飞航不惧风涛恶。问援朝，战败是何方，十六国。"}]}