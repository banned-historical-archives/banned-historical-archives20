{"id":1088309,"date":[{"year":1997,"month":4,"day":24}],"page":"12","source":"","region":"","masthead":"笔会","special_issue":"笔会","column":"唐诗别解","genre":"","count":"305","ytitle":"","mtitle":"唐诗别解","ftitle":"","authors":["陈四益"],"text":[{"type":"paragraph","text":"陈四益　文　丁聪　画"},{"type":"paragraph","text":"“尝闻猎书史，可以鉴荣辱”"},{"type":"paragraph","text":"“尝闻猎书史，可以鉴荣辱；尝闻猎贤良，可以霸邦国。如何纵网罗，空成肥骨肉。”苏拯《雉兔者》由猎禽兽者之贪残，旁连猎百姓者之凶暴，兴此浩叹，虽老生常谈之词，一点恻隐之心依旧可感。然猎书史未必定能鉴荣辱。闲览史书，相砍相斫，动辄杀人盈城，无非争权夺利。其间岂乏猎书史者?然利之所在，性命尚且不惜，遑论荣辱.今之某些为政者，猎书史者夥矣，然其间猎名、猎利、猎财、猎歌舞、猎冶游、措华厦之徒亦非鲜见，与此辈论荣辱，岂非对枯牛而奏雅操?是知荣辱之辨，必也律法申而刑戮至，然后方可言教化。若当诛不诛、刑宽法弛而高宣德化，吾恐百姓心灰而强梁胆壮矣。"},{"type":"paragraph","text":"<IMG alt=请插入11号盘，按F5键刷新后显示本插图！ src=\"D:\\inset\\1997\\04\\974o120401.JPG\">"},{"type":"paragraph","text":"<FONT class=imgaut>丁聪</FONT>"}]}