{"id":416604,"date":[{"year":1961,"month":4,"day":6}],"page":"3","source":"","region":"","masthead":"","special_issue":"笔会","column":"","genre":"","count":"909","ytitle":"","mtitle":"《李疑传》","ftitle":"","authors":["宋濂"],"text":[{"type":"paragraph","text":"(明)　宋濂"},{"type":"paragraph","text":"金陵(南京)之俗，以逆旅(客栈)为利。旅至，授一室，仅可榻，俛以出入。晓钟动，起治他事，遇夜始归息。盥濯水皆自具。然月卖钱数千，否必诋诮(骂人)致讼。或疾病，辄遣出。病危，气息尚属，目睊睊(忿怒状)未瞑，即舆弃之，面夺其貲。妇孕将产者，以为不祥，摈不舍(拒绝寄宿)。其少恩如此，非其性固然，地在辇毂下，四方人至者众，其势致尔也。"},{"type":"paragraph","text":"独李疑以尚义名于其时。疑字思问，居通济门外，闾巷子弟执业造其家，得粟以自给，不足，则以六物(打卦算命)推人休咎(吉凶)。固贫甚，然独好周人急。"},{"type":"paragraph","text":"金华范景淳，吏吏部(在吏部当差)，得疾，无他子弟，人殆之，不肯舍。杖踵疑门，告曰:“我不幸被疾，人莫舍我，闻君义甚高，能假我一榻乎?”疑谢许诺，延就坐。汎除(打扫)明爽室，具床褥、炉灶，使寝息其中。徵医视脉，躬为煮糜炼药，旦暮执其手问所苦，如事亲戚。既而疾滋甚，不能起，溲矢(大小、便)汙衾席，臭不可近。疑日为刮摩浣涤，不少见颜面。景淳流涕日:“我累君矣!恐不复生，无以报厚德。囊有黄白金四十余两，在故逆旅邸，愿自取之。”疑曰:“患难相恤，人理宜尔，何以报为!”景淳曰:“君脱(假使)不取，我死，恐为他人得，何益乎?”疑遂求其里人偕往，携以归，面发囊，籍(登记)其数而封识之。数日，景淳竟死。疑出私财买棺，殡于城南聚宝山；举所封囊寄其里人家。往书召其二子；及二子至，疑同发棺，取囊按籍而还之。二子以米馈，却弗受，反贐(赠送)以货，遣归平阳。"},{"type":"paragraph","text":"耿子廉械逮(被捕)至京师，其妻孕将育，众拒门不纳。妻卧草中以号。疑得故，归谓妇曰:“人孰无缓急?安能以室庐自谴哉!且人命至重，倘育而为风露所感，则母子俱死。吾宁舍之而受祸，何忍死其母子乎?”俾妇邀以归，产一男子；疑命妇事之如事景淳。踰月，始辞去，不取其报。人用是多疑(推崇李疑)，名士大夫咸喜为疑交。见疑者皆曰:“善士，善士!”"},{"type":"paragraph","text":"疑读书，为文亦可观，尝以儒举，辞不就；然其行最著云。"},{"type":"paragraph","text":"太史氏曰:“吾与疑往来，识其为人。疑姁姁(老太婆的样子)愿士(老实人)，非有奇伟壮烈之姿也。而其所为事乃有古义勇风，是岂可以外貌决人材智哉!语曰:‘举世混浊，清士乃见’。吾伤流俗之嗜利也，传其事以劝焉。”"}]}