{"id":120793,"date":[{"year":1946,"month":11,"day":9}],"page":"8","source":"","region":"","masthead":"","special_issue":"读者的话","column":"社会服务","genre":"","count":"139","ytitle":"","mtitle":"翠楼吟","ftitle":"","authors":["程景颐"],"text":[{"type":"paragraph","text":"程景颐"},{"type":"paragraph","text":"菡苕杳消，梧桐翠落，秋来万般憔悴。韶华辜负也，听天际，雁啼鸿唳。声胡悲切?望刼后中原，依然烽燧。卿云瑞，似昙花现，似春冰碎。"},{"type":"paragraph","text":"岁岁，历尽飘零，竟虎狼方了，万流奔溃。西风黄叶里，更多少，啼痕悲泪。群雄如醉，把賸水残山，重驱颠沛。凭谁说?十年功业，等闲隳坠。"}]}