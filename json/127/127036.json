{"id":127036,"date":[{"year":1946,"month":12,"day":15}],"page":"9","source":"","region":"","masthead":"","special_issue":"读者的话","column":"","genre":"","count":"1091","ytitle":"苛捐杂税下","mtitle":"挥泪话苏北!","ftitle":"西风起兮　寒衣无　吏卒临门　索捐急","authors":["成林"],"text":[{"type":"paragraph","text":"迭接家书暨友人来函，得悉吾苏北国军，已由南通海门两县治之据点，进展至乡镇面点；凡我乡民，如久旱之望云霓，一旦油然作云，沛然下雨，莫不额手称庆，以为从此可苏我困民矣!讵知人世间事，变幻莫测，岂能尽如人意者耶?最近三四月来，吾政府所导领之乡公所，以捍卫家乡名义，组织自卫团，而所有军械，饷糈，悉仰给于劫后余生之吾民，余家缴解团费，除临时之指借款以及杂捐，如:慰劳费，犒赏费等外，规定每月尚需十万元，按月吏卒临门勅索，急于星火，致典卖殆尽，家无宿粮矣!窃余家现仅耕种薄田十二亩，一家六七口，上有老父年近古稀，老母前月终堂，弱者未敢返里送终，弱女十余龄，上月遽尔夭折，未得亲自含殓，行负神明，不孝不慈，心摧肠断，血随泪尽。下有子女四人，由妻子一人负教养之责，对于农事，无暇兼顾，已将半数以上之田产，召佃桷种，略收租籽，勉纵生活。年来迫于环境，率子姪四人，流亡江南，赖舌耕与友谊，勉为维持生活。回忆抗战八年，受尽敌伪之荼毒蹂躏，胜利一载来，饱受内閧之痛苦，更不幸家庭多灾，母丧女亡，遥望白云深处，只觉无泪可挥耳!再加弱者曾于民国二十八九两年，长任南通某私立初中兼任县立某小学校长时，遭受敌伪之俘虏绑架，两次损失二千八百元，约合米一百四五十石之多，迄今借款尚未偿清，余痛犹存也。满望吾政府之亲民机关，对于吾民当“劳之，来之，匡之，直之，辅之，翼之，使自得之，又从而振德之”者也，孰料捐税重重，苛政猛虎，更陷吾民于水深火热中，据云乡民每月负担之捐款，有一万元者，有五万十万元者，有二十三十万元者，全乡每户每月平均以三万元计，吾不知千户侯之乡长，征收三千万元之偌大经常费。究系作何用途耶?豹狼当道，壮士失色，吾又将哭无泪矣!或者曰:是组织自卫团也，汝辈知识份子，读圣贤书，当行护乡爱国之事，当急公好义，慨慷解囊，踊跃输将者也。余曰然，在昔输财助边，卜式实汉朝义士，愧吾无能，既不仰事俯蓄，更无余财可输耳；毁家抒难，子文称楚国忠臣。余虽不敏，老父子女如有养老院，托儿所，得以收容者乎?则难可抒，家未尝不可毁也!区区十二亩田，以及房产家私，可悉数充公耳，惟谁无父母，孰无子女?覩此浩劫，能不怵目惊心者乎!迩来心悬两地，日坐愁城，西风起兮，寒衣无着，而家庭之捐款，又亟待缴解，吾不知贤明之行政长官，有以救吾否耶?瞻前则漆黑一团，不知伊子胡底，顾后则身世凄凉，沦落天涯者矣!彼苍者天，曷其有极!弱者系一无党无派之人，凡有利于民，有利于国之事业，力之所及，无不乐而为之。最后，我不禁大声疾呼!"},{"type":"paragraph","text":"拯救吾民，登诸袵席之上，则国家庶有治耳!"},{"type":"paragraph","text":"成林(海门县第二区人)"}]}