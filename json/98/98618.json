{"id":98618,"date":[{"year":1946,"month":6,"day":13}],"page":"2","source":"","region":"","masthead":"","special_issue":"","column":"东南西北","genre":"","count":"227","ytitle":"","mtitle":"乡农新麦始登场 税捐摊派已开征","ftitle":"","authors":[],"text":[{"type":"paragraph","text":"又讯:本县去秋亢旱，稻谷失收；今春淫雨连绵，又闹虫灭，麦子大受损害，复加捐税摊派重重，居民日在死亡线上挣扎!幸近十日来天气放晴，宜于收割，乡农始略现喜色!讵麦料始上场，未及晒乾扬净，乡保长已巧立名目，开征麦捐。闻第一区龙山乡以补收军稻每亩五斤为名，折收小麦十四市斤，由田主佃户，八六分担；最少起如缨乡，每亩亦摊派七斤。开征者，雷厉风行；未征者亦积极计划中。农民收成既减，复遭横征暴敛，即欲苟延残喘，亦颇不易。(灵九自)"}]}