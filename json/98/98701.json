{"id":98701,"date":[{"year":1946,"month":6,"day":13}],"page":"6","source":"","region":"","masthead":"","special_issue":"图书(第7期)","column":"","genre":"","count":"1637","ytitle":"","mtitle":"宝迂阁日记跋","ftitle":"","authors":["顾廷龙"],"text":[{"type":"paragraph","text":"顾廷龙"},{"type":"paragraph","text":"吾友陆君颂尧承庭训，好蓄书；尤喜购前贤日记，搜罗不遗余力。近获陈少石先生日记，知余欲购而未得者；因承见示。余曾祖姑适俞，其女孙为先生之继配，故有葭莩谊。余生晚不及见，而尝读其为先君所题旧拓仇公墓志；又从俞氏表叔闻其言行，心仪久矣。某年冬见杭州书肆售书目，载此日记，欲往函订，因循未果。既以告诸表叔，而陈氏后人即属其来谋纺田之归；且谓丁丑之难，以书画书籍之精者如干箱，寄存戚串家，不时何时散佚，亟图收回。后以不记书肆之名，无从问津而罢。余尝谓子孙之爱护先人手泽，多知其当然，而知其所以然者为少，非出真知写好，终归淹没。何如后生之爱护先贤遗著，出于敬仰之诚，历久不渝；即有流转，亦不出真知写好之手，必有阐发之一日。物以得所为主，何计乎藏者之为谁耶?先生藏书画所曰宝迁阁，所著书画录即冠是名，已驰誉中外矣。日记尚未名，似宜题曰宝迁阁日记，俾易省记也。先生起家词林，筮仕鄂中，得张文襄之识拔，以富有票案邀孝钦后之特知，不数年间，由州县晋擢司道。案起之时，先生方任夏口同知，读光绪廿九年闰五月十七日初次引见日记云:“蒙皇太后谕问，‘汉口富有票匪一案，唐才常是汝破获否?’又谕，‘此案全亏尔等破获，不然事大不了。’”及三十年五月初五日二次引见日记云:“垂询庚子年汉口破获富有票匪事及租界事”。于此可见孝钦后之非常优眷矣。检阅当年破案日记，廖寥数语，始末未详，殆因慎密。廿六年七月廿七日仅载:“晚堂研询会匪，向连生，邓永才等，于丑初正法街市，旋会同陈庆门都戎，董幼帷大令，拏获宝顺里慎德堂两处要匪唐才常等二十二名，搜出伪檄信札，并木箱子药洋枪，能赴省城，黎明抵省。”七月廿八日:“解犯至南院，稟见张制军于中丞，随同司道赴营务处，提讯唐才常等要供，并讯出本日续获之首要林述堂一犯。”按唐才常字伯平，号佛尘，湖南浏阳人，拔贡生。当义和团变初起，康有为以时机可乘，乃使诸同志奔走勤王之事，徐勤募款海外，才常则抚长江两湖豪杰，于是荆湘奇侠剑客，咸来归而名将吴禄贞徐怀礼皆与焉。其后又收青红各帮众，凡十余万，皆才常御之。以林书即林述堂主武昌为革命发难之枢纽，而往返奔走者，皆梁启超。时安徽广东广西密布士兵，约期响应，久之未成。有秦力山者，好勇而无行，不量力，不受命，先举兵于大通，兵败而事泄林书难久持，急促才常自沪归，未及举事，而事败，皆被捕就诛。原拟七月廿九日起事，先二日为官方侦悉，乃于汉口李慎堂及宝顺里内就逮，富有票为才常辈所发，供同志之支应。是票系上海洋纸石印，写刻篆印皆极精工，上横书富有二字，直书凭票发足典钱一串文，前有编号，后有年月，背有三大字号，日新其德等图章。其命名，盖寓富有四海之意。凡领票者，均为同气连枝，推行甚广。其时长江两湖诸师会，均已结合，声势浩大，是为戊戍政变之后劲，辛亥革命之前锋。孝钦后衔康党入骨，喜其先机平乱，特加春注，览馨之后，有各项出力员弁准其从优请奖之谕；故富有票一案，为吾国革命史上一大事，亦先生不次超擢之由来，非偶然也。特扬而纪之，质之颂尧以为何如。"},{"type":"paragraph","text":"按宝迁阀日记，余曾假读两过，还瓻未几，颂尧藏书处遽遭回禄，是记亦成灰烬，殊可惋惜!当时叶揆初丈曾撰一跋，为提其要，略谓:“此日记廿一册，自光绪壬辰正月汉阳县任内起，至宣统辛亥九月广东藩司任内止，前后共二十年，无一日之间断。为牧令时听讼，缉盗，勘灾必书。为关道时，征榷，交涉必书。为乐司时，最注意提审命盗案，遴员收词，拟批，考第优劣。为藩司时，每日接见属吏，每次牌示补署妙县，皆为详载。国家大政，亦附书焉。盖方伯起家牧令，以闾阎疾苦为怀，警吏安民，必详必慎，宜为张文襄所重器，三次特荐，有“为政广平”之誉。官俸所余，尧蓄法书名画，宝迁阁珍秘，今已散夫人间。日记中于收藏来历，评定价值，纪录甚详，堪与事著书画录并重。所附诗犒，随兴抒写，清隽流转，自与樊樊山，易实甫唱和往还，风格益遒，时有瑰丽矞皇巨制，所作诗钟，典雅工切，为同社所推服云云。日记书无副本，殆将藉此文，存遗景于人间矣。"}]}