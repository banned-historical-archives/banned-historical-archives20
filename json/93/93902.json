{"id":93902,"date":[{"year":1946,"month":5,"day":9}],"page":"6","source":"","region":"","masthead":"","special_issue":"图书(第2期)","column":"","genre":"","count":"1518","ytitle":"","mtitle":"集曲偶识","ftitle":"","authors":["西谛"],"text":[{"type":"paragraph","text":"西谛"},{"type":"paragraph","text":"五，锲重订出像注释拜月亭题评二卷"},{"type":"paragraph","text":"拜月传刻，不及西厢琵琶之盛。此本题星源游氏兴贤堂重订，绣谷唐氏世德堂校梓，海杨程氏敦伦堂参录，镌于万历已丑十七年为今知明刊本拜见亭之最古者。附图亦雅整，不若富春堂图版之粗率。较之所谓李卓吾陈眉公二评本，及六十种本，当更近于原来面目也。予于离平南下前一月，与节孝记同时收得。"},{"type":"paragraph","text":"六，明武林容与堂镌李卓吾批评琵琶记二卷"},{"type":"paragraph","text":"李卓吾评本传奇真本，予未有一种。得此珍如拱璧矣。此系予以大大明律一部，向某君易得者。同时并获白雪遗书一种。此二种某君皆储有复本，故肯以相易。明季流行之卓吾评本传奇，共十余种。然李氏焚书仅收琵琶拜月及玉合序，余殆皆吴人虽董之伪本也。容与堂本，附图绝精。琵琶图为新安黄应光所钢，尤潇洒有致。至叶氏为本之图，则精彩较逊矣。"},{"type":"paragraph","text":"七，明金陵富春堂镌五种曲十二卷"},{"type":"paragraph","text":"相传金陵当春堂唐氏，钢有传奇百种。予所见所知，仅及其半。北平图书馆曾以廉值自文友堂获富春堂文林阁世德堂诸唐氏书肆所刊传奇四十余种，为最多。此外，孝慈约有十种，江南图书馆约有数种，瞿菴有数种，某君有白免十义等四种，系自王静菴遗书中购得者。傅某亦有一二种。予则于斐云所赠半部紫箫外，一本都无，深以为憾。每向南北各肆询访，均无所得。二十一年科，既获延阁本西厢记，文古书店刘某闻之，乃引一同文堂店移，持富春堂镌曲五种求售。一为韩明十义记，二卷，题豫章罗寅所音注；一为何文秀玉钗记四卷，题心一山人编次；一为齐世子灌园记二卷，题张凤翼著，一为商辂三元记二卷，题无名氏著；一为苏武皇后鹦鹉记二卷，题无名氏著。予获之，若贫儿丰富。几不与论值，即欣然收之。刘某素不诚实，喜多索值，予不甚与之交易。不意乃有此功。很颇自诩。予亦劳之。后彼复持一明刊本隋史遗文来，几成交，乃为某氏中途夺去，自此即不复见之矣。收书，雅事也，竟亦有钩心斗角，翻云覆雨之事乎?可叹也已!富春堂传奇都附图甚富，古朴可喜，有民间通俗画意，殆以其本为伶工脚本以依式装扮故欤?"},{"type":"paragraph","text":"八，明朱墨镌本琵琶记四卷"},{"type":"paragraph","text":"朱墨本琵琶记，为夫启间即空观主人凌初成所镌。首附图二十幅，出吴人王文衡手。人物衣冠，古雅有法，类唐宋人笔意。刻工为邓圣卿，亦新安一名手也。二十年前，予所见未广，武进董氏，尝以此本插图，附印影元本琵琶记卷首。予待之，乃误以为是元本原图，后乃白笑，然亦可见斯图之精绝也。十八年秋，予初目伦敦归国，尝于来青阁见此本一部，渴欲得之，乃为某君所先获，为之不怡者累月。沪变前数日，锦文堂送来此本，洁白如玉，尤胜来青阁所见之本，遂亟收得之。事变时，随身携出，幸免罹刧"},{"type":"paragraph","text":"九，李卓吾先生批评浣纱记二卷"},{"type":"paragraph","text":"首有秃翁总评三则，附图十四幅，生动有致。予得明刊传奇，以此为嚆矢。同时收得者，尚有玉茗堂评本红梅记，焚香记等。时在民国十二年秋。予于夕阳将下，偶过受古书店，店主翁某以此数剧示予，并附以翌翁十种曲及抄本蕉帕记。予欲除笠翁曲及蕉帕不取。翁某执不可。曰欲并售。否则，不拟出让也。予不得不曲从之。自此不复过其肆。然受古自此亦不复有明本曲子出现。予转时时从来青阁及中国书店得善本焉。此李卓吾评本，实是吴人叶画所膺为。武林容与堂所刊卓吾评曲，仅有琵琶拜月及玉合数本耳。"},{"type":"paragraph","text":"十，鼎镌陈眉公先生批评绣襦记二卷"},{"type":"paragraph","text":"题潭阳敬韦萧鸣盛校，一齐敬止。余文熙阅，书林庆云萧腾鸿梓。中有师俭堂板四字。予所见陈眉公评本曲子，大都是后印模糊者。所谓六合同春之西厢，幽闺绣襦等六种合印本，尤为擸榻。此是单印本，故尚甚清朗。插图凡十一幅，蔡汝佐写，刘素明次泉及陈凤洲钢。每幅刻工，皆自署名。第四幅有次泉刻像一章:尤为罕见之例。明季铁笔之工，实已谁于艺人之列，而不甘以匠氏自居矣。眉公名震一代，凡坊肆刻书，每喜假其名。所谓陈眉公批评诸传奇，殆皆伪托也。"}]}