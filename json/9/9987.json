{"id":9987,"date":[{"year":1938,"month":5,"day":1}],"page":"1","source":"","region":"汉口","masthead":"","special_issue":"","column":"","genre":"","count":"610","ytitle":"明是非辨真伪","mtitle":"尽法惩治汉奸","ftitle":"未附逆者不应率加诬蔑","authors":[],"text":[{"type":"paragraph","text":"【汉口三十日电】中央执行委员会函国民政府云、吾国此次抗战、旨在抵御日本之侵略、以救我民族于垂亡、凡有血气之国民、莫不踊跃以从、故军兴以来、同胞之殉职殉难者、动辄万千、壮殉职殉难者、动辄万千、壮烈惨痛、自古来所无、日军暴戾残酷、每在沦陷之区、横肆屠杀、以武力为胁迫、同胞积愤已深、愿与偕亡、虽刀锯在旁、而义不反顾、此种伟大精神、足使强敌夺气、惟是日军虚诈百出、又每在沦陷之区、网罗知名之人、强之使从、使为傀儡、在洁已自好之人、或踰垣遁走、或举家远行、敌人则窃取其名、谬为宣播、遂自远道传闻、受诬不免、夫曾参杀人、慈母见疑、又况沦陷之地、消息隔阻、以敌人片面宣传、遂使受诬被胁、无以自明、中央痛念至切、剑及履及、抑敌方所希冀受其利用者非曩昔服官治军之材、即乡邑众望所归之士、亦有身陷敌中、未及脱险、佯与委蛇、俟机潜遁、为我兵佔领内向、自当度日如年、徒以流言日至、愈传愈确、后方之报纸、据以为信、或谓某也附逆、或谓某也事仇、如此、则身受之人、不敢自拔、而敌术之诡、竟以得售、丁此全面抗战之时、殊觉可惜、亟应设法纠正、嗣后凡登载此类消息、务须力求翔实、自非参加伪组织及非获有与日方有据者、勿得率加伪逆之名、其有自愿事仇自残同气者、是自绝于国人、除尽法严捕、以惩奸顽外、尤当暴其罪状、勿使清议为之混淆、庶几是非得明、除令宣传部通饬遵照外、相应函请查照、特饬所因遵办、为荷，此致国民政府。"}]}