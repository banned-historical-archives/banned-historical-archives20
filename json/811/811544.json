{"id":811544,"date":[{"year":1990,"month":3,"day":15}],"page":"4","source":"","region":"","masthead":"笔会","special_issue":"笔会","column":"","genre":"","count":"155","ytitle":"","mtitle":"沁园春·兰亭","ftitle":"","authors":["张冠城"],"text":[{"type":"paragraph","text":"张冠城"},{"type":"paragraph","text":"兰渚风和，鉴湖日暖，禹域春深。自群贤雅集，临流觞咏；书家盛会，倚竹龙吟。晋代衣冠，江南高士，墨宝鸿章两绝伦。千余载，想飘然神韵，长聚兰亭。"},{"type":"paragraph","text":"而今吾辈登临，有佳气葱茏向人馨。更竹喧幽径，鹅浮碧水；林泉萧散，芝室清芬。漱石溪涧，枕流野旷，欲唤骎骎王右军:同与汝，写《黄庭经》罢，呼酒相倾。"}]}