{"id":46037,"date":[{"year":1938,"month":11,"day":30}],"page":"11","source":"","region":"","masthead":"","special_issue":"灯塔","column":"","genre":"","count":"918","ytitle":"","mtitle":"开封","ftitle":"","authors":["萧亢石"],"text":[{"type":"paragraph","text":"萧亢石"},{"type":"paragraph","text":"“开封”周为郑杞二国地。战国时为魏之国都，曰大梁。秦为三川郡地，汉置陈留郡，东魏置梁州，北周改曰汴州，隋废，后复置，唐五代梁建东都，始名“开封府”。后唐复曰汴州，晋，汉，周，及北宋皆都是地，曰东京开封府。金初名汴京，改曰南京，贞祐间复都焉。元初曰南京路。改曰汴梁路，明初建为北京，寻罢京，仍曰开封府，今河南之省会也。为我国五大都之一，陇海铁路经之，东则啣接津浦路，西则横截平汉路，且公路四通八达，交通颇便，为中原重地，城之四周约十二公里，雉堞雄伟，然附近悉属平原，实无天险，可资扼守，此所以宋太祖之屡欲西迁也。其地以尝为新都之因，城中街道广宽，人口稠密，今者经一度沦陷，遭铁骑蹂躏后，恐人烟已断迹，已成一座荒城矣，悲哉!"},{"type":"paragraph","text":"开封之古迹甚伙，如城北有“龙亭”其地者，即宋故宫朝廷之遗址，筑石为台，高广十余丈，栏杆石级，偏刻龙纹，有青石一块，高六尺，广四尺见方，上有龙纹，名曰卧龙炮，今其地已改为中山公园矣。城外有“快活林”其地者，则宋时游集之所，东京梦华录云:“收灯毕，都人先争出城探春，州南则玉津园；方池亭榭，玉仙观，转龙湾，州东宋门外快活林，独乐冈，砚台，蜘蛛楼，麦家园，虹桥，王家园……”盖写元宵灯节之盛也。城之东南三里，为古师旷吹台遗址，后人思禹功德，春秋报祀，建庙于此，台高数伋兀峙平野，广三四亩，而古木扶疏，风景清幽，有名人题刻甚多。东北偶有“琉璃塔”一座，用紫色磁瓦所建，叠累而成，计八稜十三级，高耸云际，登临远眺，则黄河卧于城北如带。东关外有齐鲁公园，亭榭花卉，颇可欣赏，与中山公园(即龙亭)同为该地人士游览之所。当明太祖时，尝封周藩于开封，筑土山于城中之王宫后，建有亭阁，罗列花石，为游览之所，名曰“龙亭山”，旋于明末河决而废圯矣。"},{"type":"paragraph","text":"在开封东北之黄河北岸，约距二十公里，为“陈桥驿”，即宋太祖黄袍加身之处。距西南二十余公里，有“朱仙镇”，即岳武穆大破金兵之地。呜呼!此一片中原于净土，罹此烽烟之劫，痛矣哉!顷据二十七日本报洛阳电称:“华军克复开封部队，现仍继续向东推进，目下已到达归德附近……”云云。归德即商邱，居开封东南约七八十公里，甚愿以乘胜之军，即日克归德，“指日东下”，沿胧海铁路而克徐州，岂非快事哉?"}]}