{"id":118225,"date":[{"year":1946,"month":10,"day":24}],"page":"8","source":"","region":"","masthead":"","special_issue":"图书","column":"","genre":"","count":"481","ytitle":"","mtitle":"陈子和百叶画册序","ftitle":"","authors":["叶恭绰"],"text":[{"type":"paragraph","text":"叶恭绰"},{"type":"paragraph","text":"陈子子和，吾那安雅士，娴文艺，习吏事。今方宰剧邑。一日，以所集当代百药画册，乞余为序。余曰:“噫!此诚今之画史也啾!当代画家，无虑千数；然杰出者或尽于是。汇诸家佳作，印为一集，精且备如是者，前此盖未之有也。陈子之用心，岂非恫世谛之无常，艺术之有真，欲为传之久远。抑凡画固史也，古今天人万汇，悉可纳吾胸而达之腕下。故古之画人，恒称画史与记言记事同。盖不仅其尽为史，其人亦为史。抑其人之史，亦寄于画，故观画者可知人论世焉。今代吾国之画，于古今中外艺术中，将列何等，固有待论定。其为今代之画，则无疑陈君此集，可称今之画史。儻更得其人之籍贯行谊而著于录，将较之画人画征诸录为尤胜。”抑说者谓“方今疮痍满目，民困倒悬，陈子当抚绥之不暇。为此似邻於玩物。”余曰:“人劳不能无所息，今陈子悠然独息于是，正所为贤于博弈。且文艺技发灵襟，能导人于高华之域。陈子年未强仕，方不免为世用，其澄莹心性，长养其澹泊宁静之操。以成大器，或转将此是赖。昔人所谓文词终与道相妨，亦一孔之见。古之韩白欧苏，曷常因文事而荒吏事哉，视其志行如何而已”。书此，变以为陈君最。"}]}