{"id":108355,"date":[{"year":1946,"month":8,"day":22}],"page":"5","source":"","region":"","masthead":"","special_issue":"","column":"专论","genre":"","count":"3511","ytitle":"","mtitle":"大赦案公布时期问题","ftitle":"","authors":["李晋芳"],"text":[{"type":"paragraph","text":"国人翘望已久之大赦，今复以“缓行”闻矣!大赦案之公布，究将以何时为宜?其时日是否最近有可能之到来?大赦案于现势下所以缓行之理由果何在?抑此案是否成竟将为无尽期之延搁?此皆目前人心所焦虑之问题。以笔者于立法院为本案提请复议之一，以故就其接触之方面，亦时为此诸问题所困扰，虽笔者无术获知此问题确切时日之答复，然终欲复据法理及史例，将此案相缘之问题，提出讨究，希望有助于上述问题之解决。"},{"type":"paragraph","text":"今文请以三事为目，即一欲述明赦令稽迟之流弊。其一则对于诸主张目前不宜放赦之理由，分别明辨其所执之无当，希望有以祛除其疑虑。其三则欲指陈赦令之公布与否，所影响于中央政府者若何，以为本文作结。"},{"type":"paragraph","text":"(一)赦令稽迟公布之流弊"},{"type":"paragraph","text":"此次大赦案，提出于去年十二月之初。中经国防最高委员会交付法制专门委员会制拟条例，于本年二月转达行政院，于本年三月由行政院提交于立法院，复经立法院依例为数度之审渣，于本年五月十一日提出立法院二九九次院会，被议决“缓议”，于六月十八日三○二次院会，以委员三十三人之临时动议，提出复议，议决重付审查，以六月廿五日三○三次之院会，正式通过，成为法案。今上距通过之时日又已一月有余。总计此案自始提出至于现任，盖历时八月有余，而尚欠于最后公布之一阶段。此种漫长之经过，于中国放赦之历史，实为空前之纪录。按放赦为施用行政权力，对于人民依法成立罪刑之一种解免行为。本属于国家非常之举措，在此种生死罚免，系于顷刻出入一二种非常权力，国家在施行之际，为免于一切可能产生之流弊起见，恒出以异当慎重之措置。以故赦案决定之人数，则力求具稀少。决定之时间，则力求其短速。发布之程序，则力求其敏快。如晋书载记载符坚亲为赦令除王猛符融外惟飞蝇得知。明人君及一大臣之外，更无他人与议。史记越王勾践世家载楚王欲赦，先封三钱之府，虑人逆知放赦，因而有盗库之事发生。其于国家府库，既采取此种预为防维措置，则其不至多假时间上之空隙，授难于防范之多数人民以逆测放赦，以为犯法图免之机会，则更可推知。又如历代放赦，其发布之敏捷，不与普通公文同例。赦书上恒注明赦书之行程，通常日行五百里，以连驿驰送，又赦令恒露布不封固，以免开拆之费时。凡此种种紧急缜密之措施，不仅只说明赦令是国家一种恩贷。欲其务速务广，而其另一理由，也是说明板令之决定与公布，需要缜密敏捷，以防吏民相缘为奸，有损于赦令原来具有之庄严性。"},{"type":"paragraph","text":"(一)吏缘为奸之事赦书所及之范围，有广狭之不同，有自死罪以下全赦免者，如汉高帝五年赦诏:"},{"type":"paragraph","text":"“兵不得休八年，万民与苦甚。今天下事毕，其赦天下殊死以下”，(汉高帝本纪)是也。有死罪但从减等者，如孝冲建康元年十一月赦诏:"},{"type":"paragraph","text":"“令郡国中都官紧囚，灭死等徒边，”(后汉书孝冲帝本纪)是也。"},{"type":"paragraph","text":"有死罪不赦，而余罪始赦者。如汉光武建武五年赦诏:"},{"type":"paragraph","text":"“其令中都官三辅郡国出系囚，罪非犯殊死，一切勿案”，(后汉书光武本纪)是也。"},{"type":"paragraph","text":"吾人姑专论赦令中国于死罪一端，已有如上之出入，果使赦令稽延不决，则吏缘为奸，可能发生如次之流弊:原已处死刑，经判决确定者，可能行求贿赂，缓其执行，以待赦令之颁下；反之亦可徇犯人相对方之贿托，快其报怨，加速执行，使其不及于恩赦之霑赐。其未判决者，亦可以利用处刑之高下及迟速，以为行求贿赂之工具。择利而趋，惟其所欲。此就死罪之可赦可减者而言。若其死罪在不赦之科者，则生死出入所系尤重，此种不肖法吏所可能发生之流弊，非由其一手足之烈，若夫讼师之因缘架弄，豪劣之代为夤缘“鬼蜮百端，难可想像”。或怵言赦令之颁布无期，使之迫从于货赂；或推知赦令之将下，诡许之以为己功；甚或人间竟有类似“史记越王勾践世家”所纪，范蠡中子犯法，輦金邀赦之故事。以庄生之至贤，不免于羞为小儿所卖；因而为德不卒，始欲生之以全交，终竟死之以泄愤；伤平生之高义，见金钱之祸祟，诸此之类，不可究诘。真“淮南子鸿烈集”所云:“或知其且赦也而多杀人，或知其且也而多活人”。赦令果经此恶劣之汙染，尚何庄严性之可言?异时朝廷每有放娄，中外皆须进贺，若果赦令稽延公布，流弊所至，有一如上所云云，斯上下真有媿于贺词矣!至于稽延赦令，对于其他刑罪可能产生之流弊，可循事推知，不烦更述。此犹就吏缘为奸而言，若夫民缘为奸，则历史更有可布之事例。"},{"type":"paragraph","text":"(二)民缘为奸之例吾人皆知东汉亡国，由于党锢；而其始祸，则不过缘于推赦犯法之事发生，“后汉书党锢传序”有云:"},{"type":"paragraph","text":"“时河内张成，善说风角，推占当赦，遂教子杀人。李膺为河南尹，督促收捕，既而逢宥获免，膺愈怀愤疾竟案杀之。初成以方俟交通宦官，帝(桓帝)亦颇谇其占，成弟子牢修因上书诬告膺等，养太学游士。交结诸郡生徒，更相驱驰，共为部党，诽讪朝廷，疑乱风俗。于是天子震怒，班下郡国，逮逋党人，布告天下，使同忿疾，遂收膺等。其辞所连及，陈实之徒二百余人。或有逃遁不获，皆恳金购募，使者四出，相望于道。……自是正直废放，邪枉炽结，海内希风之流，遂共相标榜。……刻石立埤，共为部党，而俭(张)为之魁。灵帝诏刊章捕俭等，大长秋曹山即因此讽有司奏捕前党，故司空虞放，太仆杜密，长乐少府李膺，司隸校尉朱寓，颖川太守巴肃，沛相荀昱，河内太守魏朗，阳太守翟超，任城相刘儒，太尉椽范滂等百余人，皆死狱中。余或先殁不及，或亡命获免。自此诸为怨隙者，因相陷害，睚眦之念，滥入党中。又州郡承旨，或有未尝交关，亦献祸毒，其死徒废弃者六七百人。熹平五年，又诏州郡，更考党人门生故吏交子兄弟，其在位者免官禁锢，爰及五属。……海内涂炭，二十余年，诸所蔓衍，皆天下善士。”"},{"type":"paragraph","text":"吾人读此一段惊心动魄之纪载，吾人觉张成之利用将赦犯法，尚须托于推占。若今日公开讨论赦案，历时半载，昭然若揭日月，刊之报章，众情揣悉，不烦风角，举可推知。则如张成之推赦犯法，海内当不止于一例。特吾人所粗为释然者，以今日人才习于媮巽，不至遂有如东汉清流，违赦案杀，以激起政治上报复之波澜已耳。然为政而授人民以因缘奸利之机，其于国家，亦良为不必要之损失矣。"},{"type":"paragraph","text":"(三)赦令无反汗之例吾人前既已言之，古者防于吏民相缘为奸之流弊发生，对于赦令，恒采缜密敏捷之措置。吾人兹更有理由，证信前说。古者对于赦令，虽其发布之原因，偶或消失，抑其发布之动力，出于非正。然以其既经公布，行或不行，易滋流弊。故大率皆过而存之，不为反汗。如汉哀帝建平二年六月，以待诏夏贺良等言，赤精子之识，汉家历运中衰，当再受命，宜改元易号。诏曰:"},{"type":"paragraph","text":"“汉兴二百载，历数开元，皇天降非材之佑，汉国再获受命之符。朕之不德，曷敢不通。夫基事之元命，必与天下自新，其大赦天下。以建平二年为太初元年，号曰陈圣刘太平皇帝。漏刻以百二十为度。”(汉哀帝本纪)"},{"type":"paragraph","text":"此一诏书之宣布，未及二月，即以夏贺良等建言不验，追反前诏，并罪夏贺良等。下有司咸伏其辜，独关于赦令者不废。令录其八月之诏:"},{"type":"paragraph","text":"“八月诏曰:待诏夏贺良等建言改元易号，增益漏刻，可以永安国家。朕过听贺良等言，冀为海内获福，卒亡嘉应，皆违经背古，不合时宜。六月甲子制划，非赦令也，皆录除之。”(汉哀帝本纪)"},{"type":"paragraph","text":"此所谓“非赦令也，皆镯除之”。即除赦令不废外，余如漏刻仍恢复百度之旧也。年号仍恢复建平之旧也。此一例也。盖虽成赦之原因消失，而赦令则不随他事为之追反。其又一例，则如宋高宗建炎三年三月六日苗传刘正彦作乱，追高宗逊位于魏国公，至四月一日而高宗以诸将勤王而复辟，乱事凡历二十六日而平。方苗刘拥魏国公即位，改建炎为明受，即发赦诏，其事既发自叛臣，故天下对于赦诏有格而不行者。如吕颈浩等三月二十四日传檄各处，即有“所有朝廷见行文字，传傅等伪命，及专擅改元，不得施行”之语。然高宗四月一日复辟诏书，虽于叛臣诸所建置，悉从废弃，然于赦令，则仍维持其效力。诏书有云:“所有三月六日赦书，应干恩赏，令有司疾速施行。敢有稽延，重实宪典。”(并见“建炎以来系年要录”)此一事例，说明虽赦令发布之动力，出于非正，然以既经发布，天下有行有不行，即不宜反汗，以况今之赦案，更观于上述之两事例，难赦令发布之原因，与发布之动力，发生问题，亦未足为追反赦令之条件。吾人若持此二事，以况今之赦案，更觉政府不能觅得口实，以置此案寝而不行，此次赦案，原经国防最高委员会通过，又经立法院完成立法程序，此种已经国民党最高权力机关及政府民意机关双重通过之法案，虽尚欠于公布之一阶段，然在人民心目中，依于寻常之事例，固认为澈上澈下，已经别无问题。决议之机关，既犹是本来合法之会院，放赦之原由，犹存在而未消失，由前之说，非建炎明受之比，由后之说，亦不能与建平太初并论。明受太初之放赦，犹过而存之，不加追反。古人之重反复，防流弊，如此其郑重!然则今之执政，纵有一二异议，亦当权于利害，放弃成见。(未完)"}]}