{"id":108555,"date":[{"year":1946,"month":8,"day":23}],"page":"7","source":"","region":"","masthead":"","special_issue":"文化街","column":"","genre":"","count":"1034","ytitle":"","mtitle":"书话","ftitle":"“北平笺谱”","authors":["晦庵"],"text":[{"type":"paragraph","text":"晦庵"},{"type":"paragraph","text":"我曾以所藏凯绥·珂勒惠支版画选集喻只雨堂镇库之物，书画良佳， 而罕见亦一端焉。迅翁印书，最为讲究，偶有梓行，精妙绝伦，而往往奇少。珂勒惠支版选集虽印一百零三部，而发售者仅三十三部，难得可知。与此相类者为北平笺谱。北平笺谱由鲁迅西谛合编，于一九三三年九月鸠工选材，至十月成书，印造一百部，每部六册线装包角，蓝面白籖，由兼士作字，扉页题名则出沈尹默手笔。全书共收笺谱三百三十二幅，计第一册四八幅，第二册五九幅，第三册六一幅，第四册五○幅，第五册五五幅，第六册五九幅。画师刻工，两俱列名。藏版者为荣宝斋，淳菁阁，松华斋，静文斋，懿文斋，清秘阁，成兴斋，宝晋斋，松古斋六家。前有鲁迅西谛序文各一，鲁序由天行山鬼魏建功书，郑序则为吴县郭绍虞手笔，书末另附西谛“访笺杂记”一篇说明当时与迅翁远道磋商，书函往还以及徧访各铺，商请钢印的经过。鲁序有云:"},{"type":"paragraph","text":"……及近年，则印绘花纸，且并为西法与俗工所夺。老鼠嫁女与静女拈花之图，皆渺不复见；信笺亦渐失旧型，复无新意，惟日趋于鄙俗。北京夙为文人所聚，颇珍楮墨，遗范未堕，尚存名笺。顾迫于时会，苓落将始，吾侪好事，亦多杞忧。于是搜索市廛，拔其尤异，各就原版，印造成书，名之曰北平笺谱。于中可见清光绪时纸铺，尚止取明季画谱，或前人小品之相宜者，镂以制笺，聊图悦目；间亦有画工所作，而乏韵致，固无足观。宣统末，林琴南先生山水牋出，似为当代文人特作画牋之始，然未详。及中华民国立，义宁陈君师曾入北京，初为鐫铜者作墨合，镇纸画稿，俾其影镂；既成柘墨，雅趣盎然。不久复廓其技于牋纸，才华蓬勃，笔简意饶。且又顾及刻工，省其奏刀之困，而诗笺乃开一新境。盖至是而画师梓人，神志暗会，同力合作，遂越前修矣。稍后有齐白石、吴待秋，陈半了，王梦白诸君，皆画牋高手，而刻工亦足以副之。辛未以后，始见数人分画一题，聚以成祑，格新神涣，异乎嘉祥。意者文翰之术将更，则笺素之道随尽；后有作者，必将别辟涂径力求新生；其临睨夫旧乡，当还俟于暇日也。则此虽短书，所识者小，而一时一地，绘画刻镂盛衰之事，颇寓于中；纵非中国木刻史之丰碑，庶几小品艺术之旧宛；亦将为后之览古者所偶涉歛。"},{"type":"paragraph","text":"周作人亦曾自刻牋纸，顾颇少见。北平笺谱出版时售价十二元在当时确属奇昂，盛，然而即罄。我求之多年，终不可得。前年去北平遍索各肆，亦称无有。南回后忽接修文堂孙君来信，谓已代觅得一部，即筹款付之。此书在百部中为第三部，版权页上有迅翁西谛亲笔签名。晴日楼窗，独坐摩挲，固是人在一乐事也。"}]}