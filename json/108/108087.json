{"id":108087,"date":[{"year":1946,"month":8,"day":20}],"page":"8","source":"","region":"","masthead":"","special_issue":"史地(第12期)","column":"","genre":"","count":"611","ytitle":"","mtitle":"拟发起追悼何柏丞先生启","ftitle":"","authors":["王伯祥"],"text":[{"type":"paragraph","text":"王伯祥"},{"type":"paragraph","text":"金华何柏丞先生，评炳松系出南宋大儒北山先生，世的右族。童年掇芹，早蜚声于乡国，弱岁游学，兼助教于异邦，迨自美国威斯康辛大学，普林司敦大学研究院卒业，得硕士师，膺聘大庠，迭主国立北京大学，国立北京高等师范学校史学教席，述作斐然。年甫三十也。嗣后归长浙江省立第一师范学校及浙江省立第一中学。转任上海商务印书馆编译所长，国立暨南大学校长，前后二十余年。道德文章，照耀一时；不第译著流布，士林传诵，学风丕变，人文蔚起而已也。溯自抗战军兴，以迄敌寇授首，八九年来，转徙兵间，艰苦备尝，卒以擘尽周详，指挥若定，暨南大学遂得安迁于建阳，弦歌不辍。又以其间潜蒐故家散佚之文物，密输中央，藉存国脉；创编学林月刊，以振导守正之学人，俾弗失所。虽寇祸日深，末竟其绪，而所全已多，厥功尤伟。事定以还，尽力于复校，奔走呼号，日不暇给。今春规模纳具，而心体交瘁矣。乃喘息未宁，忽奉调长英士大学之命。初以病辞，终以友朋之敦劝，力疾拜命，交替未毕，竟以不起。呜呼!先生平生尽于风谊，绝无居积，身后萧索，可为陨涕。某某等或忝友生，或同里闩，或居僚宷，或列门墙，谊切苔岑，知见较确。深痛国丧元良，士失榘矱，若不加之矜惜，何以彰善示后。爰定于十月十三日下午二时，假座上海绍兴路中华学艺社，举行追悼大会。务望文轩实临，同申哀思。如荷赙赠，敢求镯除虚文，概送现金，俾遗族教养，有所藉手，后死之责，庶几稍纾，想为大雅所乐许也。谨启。"}]}