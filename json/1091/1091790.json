{"id":1091790,"date":[{"year":1997,"month":5,"day":19}],"page":"8","source":"","region":"","masthead":"笔会","special_issue":"笔会","column":"唐诗别解","genre":"","count":"274","ytitle":"","mtitle":"“受气何曾异，开花独自迟”","ftitle":"","authors":["陈四益"],"text":[{"type":"paragraph","text":"陈四益　文　丁聪　画"},{"type":"paragraph","text":"朱湾于王郎中宅见露中菊，受气无异，开花独迟，于是兴大器晚成、恨无知音之叹，以为采撷未晚，何忍弃之东篱!切肤之痛，读之怅然。"},{"type":"paragraph","text":"然开花迟者，其因各异。或先天不足，或后天失调，或斫伤过甚，或授粉不时，或栽植过密，或花种变异，岂皆大器晚成者哉!必也知其因，明其理，通其术，得其法，方能扶弱为强，起死回生。"},{"type":"paragraph","text":"国有企业，花也。不景气，其因各别也，同中有异，异中有同。亦必方其脉，察其因，穷其源，方能对症下药，祛病强身。或有病入膏盲、回天乏术者，岂必医之罪哉!今之称一方包治百病者，以江湖郎中视之，不亦宜乎。"},{"type":"paragraph","text":"<IMG alt=请插入11号盘，按F5键刷新后显示本插图！ src=\"D:\\inset\\1997\\05\\975j080801.JPG\">"}]}