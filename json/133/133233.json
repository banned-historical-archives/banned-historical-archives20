{"id":133233,"date":[{"year":1947,"month":1,"day":28}],"page":"8","source":"","region":"","masthead":"","special_issue":"读者的话","column":"","genre":"","count":"539","ytitle":"","mtitle":"汲水淘米也要钱 “打渔杀家”不能比","ftitle":"","authors":["张堃秀"],"text":[{"type":"paragraph","text":"嘉善西门住户许增年，为已故军阀时代炙手可热向负盛名士绅许安生之令郎哲嗣，袭迺父之余泽，优游卒岁，然故家遣风，维肖迺父。自谓有市河水港，遣由迺父，每逢渔民捕捉鱼蝦，日必迫令缴纳港金数百千元不等，名曰叫港。“双手一伸钱落袋，长使渔民泪满襟”，盖虎死留皮，余威尚在，莫敢谁何也。渔民谈虎色变，大有平剧中打渔杀家之台型，迨敌寇降伏，河山重光，中央修订六法颁布:交通河面为中华民国人民所共有，已菲私人所有，法有明文，彰彰明甚。今许增年弁髦法令，依旧征收，实属破坏法纪，显似触犯刑章。新闻报一读者，于去岁九月念六日，曾隐其姓氏，投函读者之声，揭发其劣迹，苦口婆心，原冀其自省，幡然觉悟，何期不此之图，迩来变本加厉，不知自爱，异想天开，逞岁暮年阑之际，四出征收市河租金，美其名曰‘河埠钱，汲水费’。朝天计价，随心所欲，稍有不遂，声色俱厉。以新贵人之姿态出现，受其患者不可胜计。收入数达巨万，居民敢怒不敢言，咸有不胜负担之感，夙仰贵报为民喉舌，爰特投函，赐于一角披露，切盼县府严厉澈查取缔，以抑恶习陋规，以轻人民负担，则吾嘉善民众幸甚，社会幸甚。谨请"},{"type":"paragraph","text":"撰安"},{"type":"paragraph","text":"嘉善西门魏塘镇，第念八保五甲公民后国民，念九保一甲公民马云甫，卅保六甲公民张堃秀谨启卅六年一月十七日。"}]}