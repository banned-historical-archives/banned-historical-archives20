{"id":1090832,"date":[{"year":1997,"month":5,"day":12}],"page":"12","source":"","region":"","masthead":"笔会","special_issue":"笔会","column":"唐诗别解","genre":"","count":"258","ytitle":"","mtitle":"唐诗别解","ftitle":"","authors":["陈四益"],"text":[{"type":"paragraph","text":"陈四益　文"},{"type":"paragraph","text":"“纵令啄解丝绦结，未得人呼不敢飞”"},{"type":"paragraph","text":"此章孝标《饥鹰词》句，悲驯化也。"},{"type":"paragraph","text":"夫鹰，猛禽也。当其未驯之时，击长空，搏狐兔，吻胜刀，爪如钩，食腥啖臊，何其雄健!及其驯也，系丝绦，立人臂，听呼喝，看脸色，恭谨唯诺，又何其庸懦。当此之际，即令饥肠难耐又自解丝绦，亦不敢振翅长空作逍遥游矣。今人廖冰兄有漫画，久处瓮中冰冻之人，一旦破瓮而出，犹手足拘拘不敢舒展如冷冻然。古今时异，驯化同功，诗画同趣，可供“古今比较文艺学”之研究。若无此学，余将报请专利，以博开创新学科之美名。善哉，善哉!"},{"type":"paragraph","text":"<IMG alt=请插入11号盘，按F5键刷新后显示本插图！ src=\"D:\\inset\\1997\\05\\975c120701.JPG\">"},{"type":"paragraph","text":"<FONT class=imgaut>丁聪</FONT>"},{"type":"paragraph","text":"<FONT class=imgsm>丁聪　画</FONT>"}]}