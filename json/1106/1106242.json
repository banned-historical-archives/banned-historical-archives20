{"id":1106242,"date":[{"year":1997,"month":8,"day":25}],"page":"8","source":"","region":"","masthead":"笔会","special_issue":"笔会","column":"唐诗别解","genre":"","count":"222","ytitle":"","mtitle":"“百尺无寸枝，一生自孤直”","ftitle":"","authors":["陈四益"],"text":[{"type":"paragraph","text":"陈四益　文　丁聪　画"},{"type":"paragraph","text":"此宋之问《题老松树》句也。宋之为人，附张易之，党武三思，卖友求荣，阿谀取容，清流之所不齿，士林之所不容，而居然以孤松自许，一生孤直自命，真所谓有不老实之人乃有不老实之言，有大不老实之人乃有大不老实之言。"},{"type":"paragraph","text":"不老实之言有其征:大言溢美是也。颂人赞己，皆如是。百尺之松，能无寸枝?而之问言之，脸不变色，盖欲以溢美之辞掩狗彘之行也。观人之术，听其言而观其行。听其言，当知大言之不足听也。"},{"type":"paragraph","text":"<IMG alt=请插入11号盘，按F5键刷新后显示本插图！ src=\"D:\\inset\\1997\\08\\978p080401.JPG\">"},{"type":"paragraph","text":"<FONT class=imgaut>丁聪</FONT>"}]}