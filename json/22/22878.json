{"id":22878,"date":[{"year":1938,"month":7,"day":25}],"page":"11","source":"","region":"","masthead":"","special_issue":"灯塔","column":"后十年笔记","genre":"","count":"336","ytitle":"","mtitle":"南北采茶歌","ftitle":"","authors":["胡寄尘"],"text":[{"type":"paragraph","text":"胡寄尘遗著"},{"type":"paragraph","text":"偶于沪城小街上，购得小本木刻书一册，只三四叶，名曰南北采茶，盖山歌之类也。携归就灯下阅其内容，分为两部，一曰北采茶，一曰南采茶。北采茶俚俗殊甚，文欠通顺，南采茶中有数首甚佳，如云:"},{"type":"paragraph","text":"三月里采茶如茶心。奴在房中绣手巾。两头绣出茶花朵。中间绣出采茶人，如云:"},{"type":"paragraph","text":"六月里采茶暖阳阳。茶叶树下去乘凉。且待来年春三月。多栽杨柳少栽桑。丰致均不恶也。"},{"type":"paragraph","text":"此种山歌，种类甚多，流传甚广，大概以口头传授者为多，未尝见于记载，忆余幼时在乡，亦闻人唱一山歌云:"},{"type":"paragraph","text":"小小姑娘快活多，走进门来便唱歌。手挟金弓银弹子，百花园里打鹦哥。如此歌者，胜于文人所为无聊之诗多矣。"},{"type":"paragraph","text":"山歌流传于民间甚深远，确为民间文学之一种，其中不乏佳作，投稿诸君如有惠寄，无任欢迎，稿费照给。(编者附白)"}]}