{"id":22107,"date":[{"year":1938,"month":7,"day":21}],"page":"11","source":"","region":"","masthead":"","special_issue":"","column":"追古思今","genre":"","count":"221","ytitle":"","mtitle":"胡文忠之语录","ftitle":"","authors":["李启圣"],"text":[{"type":"paragraph","text":"李启圣"},{"type":"paragraph","text":"时艰事急，当各尽其心力所能，不必才之果异于人，事之果期于成也。"},{"type":"paragraph","text":"兵事以人才为根本，人才以志气为根本，兵可挫而气不可挫，气可偶挫而志不可挫。"},{"type":"paragraph","text":"侥幸而图难成之功，不如坚忍而规远大之策。"},{"type":"paragraph","text":"破天下之至巧者以挫，驭天下之至纷者以静。"},{"type":"paragraph","text":"军事之要，必有所忍，乃能有所济；必有所舍，乃能有所全。若处处设备，即十万兵亦无尺寸之效。"},{"type":"paragraph","text":"防边之要，不可处处设防；处处设防，兵力必分，不能战亦不能守，惟择其紧要必争之地，厚集兵力以守之，便是稳固。"}]}