{"id":22318,"date":[{"year":1938,"month":7,"day":22}],"page":"12","source":"","region":"","masthead":"","special_issue":"法讯","column":"","genre":"","count":"873","ytitle":"","mtitle":"立庵随笔","ftitle":"","authors":["寄涯"],"text":[{"type":"paragraph","text":"寄涯"},{"type":"paragraph","text":"法院不得就未经起诉之犯罪审判，此为刑事诉讼法第二百四十七条所明定。检察官或自诉人如於起诉后，发觉另有其他共同犯，应即追加为被告一并起诉，法院方可就以审判。否则，虽明知另有犯罪之人，亦不能在本案范围内而为判决也。有甲妇自诉乙男伤害，且经法医检验属实，并立有伤单为凭。乙男为某公司职工有年，每日早出晚归，习以为常，非至万不获己，辄少请假。人极朴厚，与人言讷讷不出口，闾阎咸器重之。今忽祸由天来，冤遭不测，气愤之余，央予为之伸辩，询其原委，衅由甲妇与丙妇争汲自来水，两不相让，遂成互殴，丙为乙之妻，乃以移花接木之计，嫁祸於乙，或可以一纸诉状，得遂其索诈之蓄意也。开庭时，予以情实具告:甲丙互殴，事诚有之，丙虽为乙妻，断不能以丙之行为，而令乙代负刑责。结果宣判:乙男无罪，忽处罚丙妇二十元。丙妇根本非本案之被告，且亦从未传审，论事固与有关，於法实不相干；盖其并不列为被告。依照诉事诉讼法第二百四十七条之规定:法院不得就未经起诉之犯罪而为审判也。而内妇惧案之迁延，累夫荒弃业务，一再旷工候审，或被公司所不满，得了便了，无意上诉，自甘遵判缴纳罚金。未几，甲妇另於民庭提起损害赔偿之诉，乙乃就予而商曰:“何案之尚未结束耶?今又诉请赔偿矣，此断非所愿也。”予以初曾相告者，乃即为此，尔既甘服，我又何必多事。而受唆讼之嫌，今案已确定，民庭万难得直，因以刑事为根据，伤害既已属实，损害自应赔偿，为??底抽薪计，乃将民事中止，另行声请总检察处提起非常上诉，状上，後由最高法院认为初审违法，撤销判决，而民事亦由中止而为撤销。於此有一问题焉，凡最高法院非常上诉得直案案，则初审所执行之罚金，是否可以发还?或曰:不得发还，其理由以为罚金与徒刑，同为国家科罚犯罪者之一种刑罚，假使罚金可以发还，将何以处置已执行之徒刑，予以为事既受冤，罚金即无根据，国家焉能收此不当得利之罚金，徒刑之不能取偿者，因无制定赔偿制度得以援引耳!而罚金之发还固易易也。试为状请，果邀准许。後此冤狱赔偿运动溢起，迄未有何结果，而对於罚金之发还，予已得有先例，法官之不谙法律，於此为创见。"}]}