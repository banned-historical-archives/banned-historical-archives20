{"id":1094252,"date":[{"year":1997,"month":6,"day":4}],"page":"12","source":"","region":"","masthead":"笔会","special_issue":"笔会","column":"唐诗别解","genre":"","count":"296","ytitle":"","mtitle":"“问姓惊初见，称名忆旧容”","ftitle":"","authors":["陈四益"],"text":[{"type":"paragraph","text":"陈四益文"},{"type":"paragraph","text":"丁　聪画"},{"type":"paragraph","text":"李益，长于诗，一诗出，乐工争致之，是为名人。李益，官运亨，虽忌刻善妒，人不能堪，仍官至集贤殿大学士、礼部尚书，是为高官。名人、高官居其一，已足以傲视当时，况二者得兼者乎!"},{"type":"paragraph","text":"俗云:“贵人多忘事”。实则未必。盖忘事，所以示不屑也，不屑之事，不屑之人，拒之千里，则云“忘矣”。人情喜攀旧交，以为贫贱之交可恃，不知官高名重者多厌旧交。陈涉为王，故人探之，竟遭斩杀，可称著例。每念及此，能不惊心。"},{"type":"paragraph","text":"李益途逢外弟，赋诗曰:“问姓惊初见，称名忆旧容。”亦有高官气，然或在贬斥之中，故依依有故人之情，尚有可观。若在学士府第，恐未必有此好颜色也。"},{"type":"paragraph","text":"<IMG alt=请插入11号盘，按F5键刷新后显示本插图！ src=\"D:\\inset\\1997\\06\\9764120401.JPG\">"},{"type":"paragraph","text":"<FONT class=imgaut>丁聪</FONT>"}]}