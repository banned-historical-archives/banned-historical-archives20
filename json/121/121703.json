{"id":121703,"date":[{"year":1946,"month":11,"day":15}],"page":"7","source":"","region":"","masthead":"","special_issue":"图书","column":"","genre":"","count":"1683","ytitle":"","mtitle":"自调居<IMG alt=请插入2号盘，按F5键刷新后显示本插图！ src=\"D:\\inset\\1946\\11\\46BF0706AA.JPG\">经日录","ftitle":"顾炎武左传杜解补正","authors":["沈文倬"],"text":[{"type":"paragraph","text":"顾氏所著书，传于世者，有左传杜解补正三卷，音论三卷，诗本音十卷，易音三卷，唐韵正二十卷，古音表二卷，吴韵补正一卷，营平二州地名记一卷，求古录一卷，金石文字记六卷，石经考一卷，日知录三十卷，亭林文集六卷；而天下郡国利病书及肇域志虽未成书，丛残之稿，亦有刊本。学海堂辑皇清经解，收顾氏之书，有左传杜解补正，音论，易音，诗本音，而日知录仅录一卷，盖辑其有关经学者，他不取焉。"},{"type":"paragraph","text":"补正序曰:“北史言乐逊著春秋序义，通买服说，发杜氏违。今杜氏单行，而买服之书不传矣。”杜氏固多违失，然凡例淹贯，仍多可取。即斥杜如余杭章氏，尚有“古字古音，汉师为尚:释例必依杜氏”之言。且贾服之书虽不传，见于群经疏，史记集解，文选注，水经注，太平御览等书所引，犹可考见，洵足与杜氏相发明；补正并未采用，反录邵宝，陆众，傅逊穿凿之说，而其所加臆见，亦率多肤浅之说；今条其大谬者，著于篇:"},{"type":"paragraph","text":"隐公元年“未尝君之羹”补正曰:“杜解‘食而不啜羹’非也，改云‘尔雅肉谓之羹’。”余按上云“上肠之食，食舍肉；”下云“未尝君之羹，”则羹自指肉明甚。肉谓之羹，通训也，无须加注。杜所谓“食而不啜羹”者，乃释食舍肉句耳。其意“欲以发问也。”继之“宋华元杀羊飨士，盖古赐贱官之常。”肠贱官之常食厪一羹，今颖考叔复舍不食，此欲公疑而问焉，遂引起“小人有母”之对。孔颖达正义云:“礼公食大夫及曲礼所记，大夫士与客燕食，皆有牲体杀载，非徒设羹而已。”亦正发明公肠贱官廑有一羹，复舍不食之可怪也。杜氏进一层言之，顾说浅矣。"},{"type":"paragraph","text":"“吊生不及哀”补正曰:“杜氏短丧之说，每于解中见之。谓‘诸侯以上，既葬则缞麻除，无哭位，谅闇终丧，’非也。改云‘不当在既封反哭之时’。”杜氏短丧之说，详见晋书本传。其言曰:“天子之位至尊，万几之政至大，群臣之众至广，不得同之凡人。故大行既葬，附祭于庙，则因疏而除之:己不除则群臣莫敢除，故屈己以除之，而谅闇以终制。”当时卢钦魏舒皆难之，谓其议论多怪，违礼而合时。余按孟子载滕世子欲行三年之丧，父兄百官皆不欲，曰“吾宗周鲁先君莫之行，吾先君亦莫之行也。”然则天子诸侯短喪之习，由来已久，杜氏之说，亦自有据，未可多诬。至顾氏改作“不当在既封反哭之时，”则三年之丧，既虞卒哭，犹居倚庐，朝一哭，夕一哭，曷能云“弔生不及哀”哉?惟其杜氏主短丧，谓诸侯以上，既葬除服，无哭位；于斯时而天王归位，乃得云“不及袁”。春秋用以护天王归賵之缓，名使者以示贬也。"},{"type":"paragraph","text":"五年“未及国”补正曰:“杜解‘忿公知而故问，责穷辞。’按此非人情，改云“使者未知公之闻入郛，讳之不以实告”。”余按郑人伐宋，已入其郛，然后使人告鲁求援。告命有策书，策上当载明郑师入郛之事，宋使者又何虞鲁君之未闻人郛，而讳之不以实告即?且危急求救，更何能讳?此顾氏自误，杜解不可易。"},{"type":"paragraph","text":"“叔父有憾于寡人”补正曰:“按僖伯孝公之子，惠公之弟，故曰叔父。杜解‘诸侯称同姓大夫，长曰伯父，少曰叔父。’此乃通称之辞。当移在庄十四年“上大夫之事，吾愿与伯父图之”之下。”余按杜解与服虔之说同，(见诗伐木疏)故顾氏云“此乃通称之辞”。但顾氏欲移置庄十四年，不知其意云何?注书之例，同一注释，当系于先见之文之下，杜氏注于此，甚是。"},{"type":"paragraph","text":"桓公六年“接以太牢”补正曰:“杜解‘以礼接夫人，’傅氏逊曰:‘以太牢之礼，接见太子’。”余按小戴礼内则云:“国君世子生，告于君，接以太牢。”郑玄注曰:“接读如捷，捷，胜也。谓食其母，使补虚强气也。”郑说与杜说，小异而实同。傅氏接见太子之说甚鑿，非也。"},{"type":"paragraph","text":"“以国则废名”补正曰:“杜解‘国不可易，故废名。’非也。谓若弃庄襄王名楚，改楚为荆。”余按顾说实误，以国名为君名，君死当讳；但国较君为重，决不能因讳故君之名，而易国名。只能废故君之名不讳。“以国则废名”云者，即谓若以国名为君名，(即世子名)他日必因不能讳而废名。故申繻论取名曰“不以国”也。顾氏以秦庄襄王名楚，改楚为荆证之，夫战国之末，事不师古，拟殊不伦。且庄襄王殁时，秦楚强弱已分；以强国故君之讳，易弱国国名，正见其陵弱侮寡，事出例外，非可与申繻所论相比拟也。(未完)"}]}