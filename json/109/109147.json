{"id":109147,"date":[{"year":1946,"month":8,"day":27}],"page":"8","source":"","region":"","masthead":"","special_issue":"","column":"史地","genre":"","count":"2017","ytitle":"","mtitle":"宝拊(8月29日8版更正为“宝树”)园杂记(二)","ftitle":"","authors":["颉刚"],"text":[{"type":"paragraph","text":"颉刚"},{"type":"paragraph","text":"陶弘景说地理"},{"type":"paragraph","text":"陶弘景为道教大师，而著有古今州郡记三卷，并造西域图，则亦地理学家也。沈约答陶华阳书中载陶氏之言曰，“匹夷之乐，裁出要荒之际；投诸四裔，亦密迩危羽之野；禹迹所至，不及河源；越裳白雉，尚称重译:则天竺属宾久与上国殊绝。襄周以后时或有闻，故邹子以为赤县于字内止是九州中之一耳。汉初长安如有浮图，而经像眇昧；张骞虽将命大夏，甘英远届安息，犹弗能宣译风教，必其发梦帝庭乃稍兴显:此则似时有通碍，非关运有起伏也”。此言古代中外交通，自夏至周本不广，至周末乃能及远，然至汉代仍复时通时塞，所见极真。云“禹迹所至不及河源”，尤敢人所不敢言。云佛教入中国在明帝前，汉初长安已有浮图，亦佛教史上好资料也。"},{"type":"paragraph","text":"河源"},{"type":"paragraph","text":"黄河之源，山海经，水经，尔雅，淮南子无不谓其出昆仑，而昆仑为上帝之宫囿 ，登山即是上天，至于李白，犹谓“黄河之水天上来”，可见此说势力之大。禹贡作者独截断众流，迳自积石说起而不及昆仑，且毅然以昆仑为西戎一国，此是惊人魄力。太史公谓“张骞穷河源，乌睹所谓昆仑者哉!”与禹贡作者之意正同，是皆以科学反抗玄想者也。"},{"type":"paragraph","text":"昆仑所以成为神话之集中地，盖以黄河发源于是，而黄河实为中原人之生命线，由于崇德报功之念，以为必有赫赫之天帝居高而监下，既不克溯其源头，在求知之烦闷中时涉遐想，遂幻造无数神话以自慰藉。苟上游不为羌戎所据者，则涉足自易:便无所谓神秘矣。"},{"type":"paragraph","text":"又按:禹页作者殆未亲至陇西，故但曰“导河积石，至于龙门”，而不言“导河积石，东会于洮，又东会于湟”。夫洮湟皆西北之大水，远在伊洛瀍涧之上，苦其已莅积石，尚容漏遗乎!"},{"type":"paragraph","text":"成都二江"},{"type":"paragraph","text":"史记河渠书云:“蜀守冰……穿二江成都之中”。二江之专名，史迁所未言。正义引括地志云:“大江一名汶江，一名管桥水，一名清江，亦名水江，西南自温江县界来”，此一江也。又云:“<IMG alt=请插入2号盘，按F5键刷新后显示本插图！ src=\"D:\\inset\\1946\\08\\468R0802aa.JPG\">江一名成都江，一名市桥江，亦名中日江，亦曰内江，西北自新紧县界流来”，此又一江也。又引杜预益州记云:“二江者，<IMG alt=请插入2号盘，按F5键刷新后显示本插图！ src=\"D:\\inset\\1946\\08\\468R0802aa.JPG\">江，流江也”。按江名古今不同，综益州志与括地志所言已十有一名，自唐以来又益多。以今日俗称考之，自新繁县流至成都者，柏条河也，是为内江正流；自温江县流至成都者，走马河也。二江皆发源于灌县而西南流者。柏条河自分为毗河后，称曰府河。"},{"type":"paragraph","text":"汉书地理志蜀郑<IMG alt=请插入2号盘，按F5键刷新后显示本插图！ src=\"D:\\inset\\1946\\08\\468R0802aa.JPG\">下云“禹贡江沱在西，东入大江”，是以这柏条河为江沱也。又汶江下云:“江沱在西南，东入江”，是以今汶川河为江沱也。汶川河不必论。柏条河则始凿于李冰，而班氏视为禹贡之江沱，使其说而确，则禹贡成书于李冰守蜀后矣。今之沱江，为蒲阳河与柏条河之合流，蒲阳亦内江分支。"},{"type":"paragraph","text":"禹贡导江"},{"type":"paragraph","text":"禹贡云:“岷山导江，束别为沱；又东至于澧；过九江，至于东陵”。按岷江东流，会合之水莫大于嘉陵，乃不一言，何耶?澧，马王以为水名，当何在?郑以为陵名，即长沙醴陵县，则与江又何关?自“东别为沱”而至于“过九江”，中间何其疏略?意作者但知蜀而不知巴，更不瞭于三峡间耶?"},{"type":"paragraph","text":"九江如为洞庭，则“束至于澧”之澧当以今湖南澧县为是。然则禹贡作者对于长江之智识，成都而下，宜昌而上，殆甚渺茫。盖虽明知其为一江，而两方交通多阻，知识上犹未易联贯，犹之导河积石，遂至龙门，中间亦有一段隔阂在也。"},{"type":"paragraph","text":"禹贡梁州一章，言岷，言沱，言蒙，皆在汉之蜀郡界!言嶓，言潜，则在陇西，武都，汉中诸郡界；言和夷，若指羌人，亦在武都，陇西界中。末云“西倾因桓是来，浮于澘，逾于沔，入于渭，乱于河”，是其交通线亦在武都，汉中与汉之三辅间，仍为北路而非南路也。如行南路者，便当云“浮于江，逾于汉，入于洛，乱于河”矣。以此知三峡一段江程，当时尚未畅行无阻，大抵均由剑阁行，而川西之进于中原亦视川东为早也。"},{"type":"paragraph","text":"三峡之道非无交通。战国楚策记张仪说楚王之言曰:“秦西有巴蜀，方船积粟，起于汶山；循江而下，至郢三千余里。舫船载卒，一舫载五十人与三月之粮；下山而浮，一日行二百余里。里数虽多，不费马汗之劳，不至十日而距扦关”，是也。疑其专供军用，无裨民生，若今中印公路然，盖积粟载卒，非有大规模之军事设备，必未能游行自如耳。"},{"type":"paragraph","text":"玄冥与玄武"},{"type":"paragraph","text":"左氏昭二十九年传云:“木正曰句芷，火正曰祝融，金正曰蓐收，水正曰玄冥，土正曰后土”。五行之色惟于水正见之，盖句芷等名为五行说未起时所有，独玄冥为五行说盛行后所命也。曲礼云:“行，前朱鸟而后玄武，左青龙而右白虎”，前(南)为朱，后(北)为玄，左(东)为青，右(西)为白，以五色配五方明白如此，其受五行说之支配无疑。鸟，龙，虎皆动物，则武亦当为动物，故郑注云“以此四兽为军陈，象天也”。武为何物，郑所未言。孔疏云:“玄武龟也。龟有甲，能御侮用也”，则定之为龟。疏又引何胤说云:“如鸟之翔，如蛇之毒，龙腾，虎跃，无能敌此四物”，是又定之为蛇。后世以玄武为龟蛇，盖兼采其说。晋书张祚传记祚既僭号，“有神降于玄武殿，自称玄冥，与人交语”。神降于玄武而自称曰玄冥，又合二者以为一。然自五行说观之，则均为北为水，固未尝不可通也。"}]}