{"id":30528,"date":[{"year":1938,"month":9,"day":8}],"page":"3","source":"","region":"","masthead":"","special_issue":"","column":"读者意见","genre":"","count":"358","ytitle":"","mtitle":"救济流浪儿童","ftitle":"","authors":["盛钟骧"],"text":[{"type":"paragraph","text":"试一踯躅上海各街市，每见无数鸠形鹄面枯稿憔悴之儿童，蹀躞于街头巷尾，车站戏院前，伸手向人乞钱，甚或受恶人诱惑，被利用作奸犯科者，亦日有所闻，长此以往，不加补救则不啻为将来之社会，种下祸根，累及此等贫苦儿童天性本驯良，且何一非爱伦凯女士所谓未来国家之主人翁，良以环境之逼迫，不得已而出此，是诚一严重之社会问题，就民族立场言，苟任此无数儿童之流离失所，而不施以相当之教养，则社会国家所蒙之损失不可计算，值此秋初，各小学校已开学，此无数学龄儿童，流浪终日，良堪痛心，至于上海流浪儿童之数目，虽未有精确统计，其数实在可惊，亦无可讳饰，所望沪上各慈善家，教育家，共起而作救济此流浪儿童之举，此不特儿童本身蒙其利，抑亦社会国家之福也，至若调查之进行，救济之方法，当望诸慈善家教育家之详细讨论。(盛钟骧)"}]}