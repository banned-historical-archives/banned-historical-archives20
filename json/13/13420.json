{"id":13420,"date":[{"year":1938,"month":5,"day":26}],"page":"1","source":"路透社","region":"东京","masthead":"","special_issue":"","column":"","genre":"","count":"464","ytitle":"日输出逐渐降落","mtitle":"引起各界重大忧虑","ftitle":"四个月较去年减一万九千万　长此不已则工业家皆将失败","authors":[],"text":[{"type":"paragraph","text":"【路透社东京二十五日电】日本输出贸易之逐渐降落、现引起日本事业界之重大忧虑、虽据顷甫发表之贸易数字、本年一月一日至五月十日之时期中、入超之数、较诸去年同时、减三三九·○○○·○○○元、然此乃积极限制输入所致、至于本年输出、则比诸去年、现已减一九四·○○○·○○○元矣、兹将昨今两年一月一日至五月十日之出入数字比较于后、(以日币一百万元为单位)"},{"type":"paragraph","text":"输出　　　　　 输入　　　　　入超一九三七年　一·一○○　　　一·五六三　　 四六二一九三八年　　　九○六　　　一·○二九　　 一二三"},{"type":"paragraph","text":"减少数　　　一九四　　　　　五三四　　 三三九"},{"type":"paragraph","text":"所可异者、输出之锐减、其原因为输入之骤减、政府限制输入之理由、不难了解、即(一)限制寻常商业原料之输入、以便军用原料之集中、(二)抑低贸易上之入超、以便维持战费之担负是也、惟其结果则为工业界之备感困难、不能获其经营事业所需要之原料、即有之、价亦奇昂、因供给有限也、输出业至是乃受累匪浅、东京各金融日报咸以目前现状长此不已、则日本工业家皆将失败为言、以事实言、今日能获盈余者、厥为与制造军火有关之工业家耳。"}]}