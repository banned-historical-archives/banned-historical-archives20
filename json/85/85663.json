{"id":85663,"date":[{"year":1946,"month":2,"day":23}],"page":"3","source":"","region":"","masthead":"","special_issue":"","column":"","genre":"","count":"294","ytitle":"市府严厉取缔","mtitle":"军警无票搭车","ftitle":"","authors":[],"text":[{"type":"paragraph","text":"【本市讯】上海市政府及淞沪警备总司令部，近以军警人员搭乘电车公共汽车，每有不守秩序无票搭车等情事，特会衔布告，严予取缔，兹探录原文如下:“查本市有轨无轨电车及公共汽车，为市区交通重要工具，凡吾军警公教人员，自应遵守秩序，照章购票，加意爱护，俾维交通，乃近迭据报告，每有少数军警公教人员辄不购票，拥挤上车，甚至结队攀登，不顾秩序等情，似此行为，殊属非是，亟应严予取缔，以维交通，除分行军警机关严饬所属一体遵照外，特此布告，嗣后军警公教人员乘车，无论商营公办，均应一律照价购票，并按到站先后，依次登车，不得争先拥挤，以维秩序，如有故违，定予惩处，仰各凛遵，切切此布。”"}]}