{"id":53065,"date":[{"year":1939,"month":1,"day":8}],"page":"10","source":"","region":"","masthead":"","special_issue":"中国医药","column":"","genre":"","count":"505","ytitle":"","mtitle":"吐血之诊断法","ftitle":"","authors":["朱振声"],"text":[{"type":"paragraph","text":"朱振声"},{"type":"paragraph","text":"同一吐血，有种种不同之征象:以色泽而言，有鲜红紫暗之别；以分量而言，有多有少，少者一滴一点，多者盈碗盈盆；以其吐时之状而言，有吐，呕，咯，咳，唾等之不同，治法各异，苟不详为诊察，率尔下药，以普通止血法治之，必致贻误生变。"},{"type":"paragraph","text":"吐出之血，颜色鲜红者，大多属热。血管破裂后，血即溢出，上逆而吐，与溢出之时间，相去顷刻，故其色尚未变化；如色紫首而成块者，血瘀于内，受生理之自然作用，排出体外。鲜红者恐其多出，宜早止之；瘀血唯恐其不外出，留于体中，反足为患。"},{"type":"paragraph","text":"吐血有吐，呕，咯，咳，唾之不同:血出无声谓之吐，从胃而出，先有呕逆声者谓之呕，多紫暗色之瘀血，乃肝经之火，或盛怒不和所致；咯血者，唉中先痒，则所咯皆血，其血或紫或鲜，乃心火太盛，或暑日热盛所致；咳血者，其证必先病咳嗽，咳之不已，复有鲜血，即虚痨之证；唾血者，每有鲜血，必随唾而出，骨蒸内热，乾咳肌瘦，转诸咳血，又进一步矣。"},{"type":"paragraph","text":"痰中带血，吐脓，味腥臭不可闻，胸膈间隐隐作痛者为肺痰，血色紫暗，心下痞满，大便黑，肝脉独大，尚有瘀血未净。吐血后，气从下逆上，足冷头热者，病在下焦。真气不纳，血后面色挄白，额汗涔涔，心悸畏明，脉浮，重按则无者乃将脱之兆。"}]}