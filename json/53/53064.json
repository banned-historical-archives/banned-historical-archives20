{"id":53064,"date":[{"year":1939,"month":1,"day":8}],"page":"10","source":"","region":"","masthead":"","special_issue":"中国医药","column":"","genre":"","count":"810","ytitle":"","mtitle":"痰饮喘咳之研究","ftitle":"","authors":["邹德民"],"text":[{"type":"paragraph","text":"邹德民"},{"type":"paragraph","text":"饮证金匮分类有四:痰饮，支饮，悬饮，溢饮是也。兹先就痰饮述之:吾人日进水谷，必赖脾气之运行，变化津液，上输于肺，再藉肺藏之呼吸力，得以水精四布，五经并行，循环不息，充养肌腠，皮毛，五藏六腑，人之生活，是所系焉，苟脾阳一衰，健运失常，不能使津液全化正用，转变湿浊，得寒凝结，酿成白沫痰，蕴藏胸膈之间，上渍于肺，偶得风寒之袭，或略军劳顿，或伤酒伤食，或动怒房劳，皆能撩动伏饮，举发此症，此即所谓痰饮是也。发时必见咳呛频频，喘促连连，大有上气不接下气之势，胸满肺胀，吐出之痰，有如蟹之白沫，或带有粘丝状者，喉中痰声漉漉如拉锯声，甚至不能平卧，自汗涔涔，其苦不堪设想，绝非笔墨所能形容。以其痰湿居留肺部，气机阻塞，于是肺气不能肃降，冲气反致上逆，故呼吸因之不利也。凡患此症者，大多年老气血衰弱及体肥中虚之辈，或阳气式微命门火衰之流，譬诸釜底无薪，安能熟物，机之无油，何能发动。故此疾每逢冬令严寒发之最多，早晚咳喘最甚，粗视之病虽在肺，而实须责诸脾肾之失职也经云:“脾为生痰之源，肺为贮痰之器”。洵哉斯言。故治疗之法，务求调益脾肾，温运扶阳，按王太仆所谓益火之源，以消阴翳之意。如附子，干姜，厚朴，桂枝，补骨脂，蔻仁，巴戟，旋覆花，赭石，五味，茯苓，甘草，半夏，陈皮，苏子，杏仁，蛤尾等品，均可因证投服。或用金匮苓桂术甘汤，(桂枝，茯苓，白术，甘草。)亦佳。设气喘咳甚者，非小青龙(麻黄，干姜，细辛，半夏，五味，桂枝，芍药，甘草。)不可，以其有麻黄等辛温之辈，故有特效也。若气不得息，肺满而气闭者。须用葶苈大枣汤，以泻肺为主。或因于虚者，证象当有不同，须进参著或补中益气汤等。尚有喘咳过甚，而损伤肺络吐血者，尤当另拟治法，但不多见，若误为肺痨，则差之毫厘，失之千里矣。且饮症颇属缠绵，非具恒心医治，不克奏断根之效况患之日久，元气必虚。脾气皆亏，故疗治此症务须从本根治徒，以化痰止咳之套药，岂能愈此顽疾乎。"}]}