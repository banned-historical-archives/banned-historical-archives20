{"id":142950,"date":[{"year":1947,"month":3,"day":27}],"page":"7","source":"","region":"","masthead":"","special_issue":"浮世绘","column":"","genre":"","count":"704","ytitle":"","mtitle":"石屋余沈","ftitle":"故宫书画(下)","authors":["叙伦"],"text":[{"type":"paragraph","text":"叙伦"},{"type":"paragraph","text":"清则王輦恽格王鉴原祁钱维城邹一桂郎世宁方踪艾启蒙等。盖清画最多。烟客山水一帧。自署曰染香遗老王鉴。麓台山水斗方至十余帧。或署名。或不署。南曰花卉王帧。惟藤花一帧。高可丈三四尺。广四五尺。世宁嵩献英芝图。高广亦如之。设色鲜明。水沫踴躍之状。不殊真实。香妃戎装行乐图。亦郎氏所绘也。启蒙为蒙部买马写真四帧。高广亦与恽画等。马各有名。曰同吉黄。曰苍文騢。曰飞霞骝。皆王杰制赞。曰箫云骆。赞为刘墉制。石菴书与世传殊迥。盖系中年笔也。方氏摹江山千里行看。长二丈余。其中舟小者仅五分余。坐而仰观者。立而划舟者。神态各具妙致。又有董香光抚北苑巨然松雪等山水册页十余幅。见者疑为真迹。玄宰又题小中观大行书四字。字大八寸。书则宋蔡君谟行笔。宋之问采莲赋。白居易动静交相养论卷子及临钟遥二帖。苏玉局画记及与治平院主僧帖。黄山谷元丰二年四月为孙莘老画行楷立帧。按莘老为山谷妇翁。山谷又赏与俞清老同学于莘老。而此幅直署为孙莘者书。岂是时风气固尔耶。未元章元苻二年春二月望日行书卷子。字大八寸许。及与魏道辅唱和诗卷子。临种帖逼真元常。有刘辰翁跋。苏治平帖及画记不类。松雪跋帖谓是早年笔也(按宣和三年禁称主字院主改曰管句院。门此帖称院主在未禁以前可知)黄米二字唱和诗卷子最善。足为两宋书家之冠。颇如世传诸刻。元则赵松雪为道士何道坚书洞立灵宝自然九天生神章经。有张伯雨跋二首。其前首署张嗣真者。后跋谓是世旧法名也。子穆亦有一跋。松雪又有桑寄生传卷子。悉以药名成文。体仿毛颖传。明则文衡山行草。长可丈四五尺。字大八九寸。清则张照一人耳。闻陈设阅时一易。或有而未列与。是日特备笔扎而往。顾以不许记录。故仅书如此。"}]}