{"id":142773,"date":[{"year":1947,"month":3,"day":26}],"page":"7","source":"","region":"","masthead":"","special_issue":"浮世绘","column":"","genre":"","count":"918","ytitle":"","mtitle":"石屋余渖叙论","ftitle":"故宫书画(上)","authors":[],"text":[{"type":"paragraph","text":"客馆孤坐。最无憀赖。乃题车为故宫之游。自社稷坛而北入西华门。门西向。门内北为新建之宝蕴楼。楼南向。其东为武英门。亦南向。内为武英殿。以昔曾游览。遂不复游。西华门之东为纬武门。亦西向。其内自西徂东有桥五。以白石阑之。成偃月形。其北为门三。中曰承运。左曰绩熙。右曰贞度。自中门入。左右二阁曰体仁。西向。曰弘义。东向。皆局。中为承运殿。殿中凡二十四柱四隅者不数。柱皆大合抱。中六柱涂朱上复起金龙。南向设宝座。座上负背饰黄缎绣。成民国国徽。即仿虞书十二章者也。四隅陈热笼各一。高三尺余。纵可四尺。横二尺许。镂铜为之。内幕朱纱。中实铁管机事。以输达温气。殿门外，左右陈铜龟鹤各一。殿外左右陈金缸各二。宝铜质而涂金者。皆清高宗时所制也。承运殿后为体元殿。又后为建极殿。(按承运体元建极三殿即故太和中和保和三殿袁氏图帝时所易名也。)殿外左右亦列金缸各二。复出承运门。而东过经文门。门东向。其北为文华门。南向。内居中为文华殿。左有二殿日本仁。西向。曰集义。东向。文华殿后为文澜阁。即贮书处。局不得观。文华本仁集义三殿尽陈书画。略可记忆者。尽则唐阋立本职贡图。卷子。长可五尺。极异方人物诡怪之状。画断称立本与兄立德同制职责卤簿等图。又不署名秋山红楼卷子。此卷极拙。石皆无皱法。设色甚浓。五代则黄荃花卉。徐熙山水。宋则宣和御笔。及郭熙寒林蜀道行卷。林椿四时花鸟行卷。郭卷与前卷所记蜀山行旅国同。然观此则行旅图为摹本显然。一具神通。一滞迹象也。马远墨笔美人望月一帧。颇同日本人画。其题名马远两字则绝似吾家一浮笔。元则赵孟坚赵孟頫昆弟及孟头子雍倪璜龚开等作。观子昂松阴饲马卷子。则知世传百骏图等，皆所谓弥近理而大乱真者也。子穆亦有饲马图。一马骨立就食。子固二十四孝图。汉文奉亲一幅。女官中有二人。皆冠纱帽。如剧中饰状元者所冠。圣予中山移居卷子。人物奇异。明则文徵明唐寅戴文进董其昌沈周仇英石田画皆山水斗方。枯硬洒落。自为一宗。实父百美图极精，其所绘乐器中。有如弓而弦甚众者。不知何物。或云箜筱也。实父画有数帧，署以隶书题名。正与前卷所记清明上河图同。沪江贾人少所见。辄疑隶书者书膺作。表弟唐澄宇尝云。实父得意之笔。多署隶书。其或然与。"}]}