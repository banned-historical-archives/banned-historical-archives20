{"id":142099,"date":[{"year":1947,"month":3,"day":22}],"page":"7","source":"","region":"","masthead":"","special_issue":"浮世绘","column":"","genre":"","count":"460","ytitle":"","mtitle":"石屋余沈","ftitle":"锦城行记(三)","authors":["叙伦囤"],"text":[{"type":"paragraph","text":"叙伦囤"},{"type":"paragraph","text":"昭觉寺"},{"type":"paragraph","text":"出成都北门，过驷马桥。传系司马相如遗迹。游昭觉寺。寺建于唐，旧名建元，其大殿梁上有吴三桂署衔之题。寺藏有陈圆圆制眙丈雪和尚鞋子一双。鞋颇长大，今人不能用也，有吴焯夫为丁稺璜绘象，神气蔼然。此老之为忠良，于遗象犹可见也。有丈雪破山两和尚行草遗墨刻石，书皆佳。而破山为尤。有朱德未入共产党时所书扁额，将为丛林掌固矣。此寺亦四丛林之一，寺产亦富。"},{"type":"paragraph","text":"川政"},{"type":"paragraph","text":"刘航深来，语川情甚悉，航琛方掌财政厅，言川省人口约七千万，国省两税年约一万万而余。是平均每人担负不及一元五角耳。吾杭市内人口五十万，而市政府收入二百万，平均每人须负四元之税，而其他缴纳于省国者不与焉。然则川人宜苏于杭人，而川人之苦若甚于杭人者，县中附加捐增于正税者数十倍。闻某县政府修理公署亦有附加捐。往年防区制之下，军人皆可征税，搜刮甚到。至连营长亦拥资百万，则民尚得不苦耶?"},{"type":"paragraph","text":"夜行"},{"type":"paragraph","text":"赴吴又陵之约。晚饭于其家，八时许归。途中无证，不辨所向。然有路灯捐也。往日晚归，皆由养春寿椿以汽车相送，故无黑暗之感。今以人力车，车亦无灯，遂如入地狱矣。"}]}