{"id":142406,"date":[{"year":1947,"month":3,"day":24}],"page":"7","source":"","region":"","masthead":"","special_issue":"浮世绘","column":"","genre":"","count":"253","ytitle":"","mtitle":"石屋余沈","ftitle":"烟霞洞罗汉","authors":["叙伦"],"text":[{"type":"paragraph","text":"叙伦"},{"type":"paragraph","text":"杭州城西南烟霞洞，亦游憩佳处。惜为闽僧学信点缀恶俗，惟春初梅开之际，尚可驻足耳。洞中有十八应真千官塔，皆吴越古迹也。相传罗汉旧只六尊，见梦于吴越王，乞为完聚同气。王为补刻其十二。按净慈寺罗汉其始止十八尊，吴越王梦十八巨人而范其像。南宋时僧道容憎塑至五百尊。清咸丰间寻毁于兵燹，诸佛俱随灭度。然此二事相类。岂传闻有歧耶?又冷齐夜话载临川景德寺有禅月所画十八应真像甚奇，而其第五轴，亦见梦一女子求引归，女子果于邻家门壁间得之。此事在吴越王后，然则应真固善示梦，而事又相类，当补入同书。"}]}