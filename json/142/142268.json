{"id":142268,"date":[{"year":1947,"month":3,"day":23}],"page":"7","source":"","region":"","masthead":"","special_issue":"浮世绘","column":"","genre":"","count":"560","ytitle":"","mtitle":"石屋余沈","ftitle":"锦城行纪四)","authors":["叙伦囤"],"text":[{"type":"paragraph","text":"叙伦囤"},{"type":"paragraph","text":"绿野仙踪"},{"type":"paragraph","text":"昨饮吴又陵家，章衣萍携川刻绿野仙踪见贻。此书旧与金瓶梅同称淫书，向见小石印本，未之读也。今晨客来不绝，不能复治他事，遂取此书择其要目观之。其写何公子与金钟儿及温如玉与玉钟儿已秽亵至矣。乃写周小官与萧蕙娘更甚。而羽士与翠黛尤甚不啻观秘戏图也。岂独少年人阅之将为伐性之斧，即中年人亦岂可阅!不知作者何心。或谓此书描写酒色财气四字，而于色字尤极力烘托，然笔墨并不甚佳金钟儿以一死了之，岂不大妙，再生为蛇足矣，然旧小说往往此。"},{"type":"paragraph","text":"达达"},{"type":"paragraph","text":"水浒中潘金莲呼西门庆为达达，顷见某报有文，考为蒙古语。以绿野仙踪有亲达达及达达与妈妈对举者考之，则达达即爸爸或爹爹之转音。闻川伎呼狎客于淫亵时亦如此。然军官学校成都分校副主任马君弼语余，其乡呼父为达达，君弼故陕西籍，清初徒于川之绵阳，足证余说非肊度。"},{"type":"paragraph","text":"姑姑筵"},{"type":"paragraph","text":"成都饭馆以荣禄园最为道地，今则以姑姑筵为最时髦。姑姑筵者，乃川俗小儿相嬉，掬土为蔬，若相乡者也。此店主人遂取以为名。盖取嬉戏之意，亦谦辞也。主人黄晋龄，由仕而隐，以此资生。故即于其家设坐，每日仅应一席，必须豫定，亦不得由客择菜，资须豫给，每餐自三十元起，烹调则主人鬼其子妇及女司之，殊与寻常饭馆不同，不失家常风味。然余未觉其美，或非川人故也。然如“不醉无归”“醉花楼”“醉沤”皆其支流余裔，而有市味矣。"}]}