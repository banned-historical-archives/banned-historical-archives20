{"id":146114,"date":[{"year":1947,"month":4,"day":15}],"page":"7","source":"","region":"","masthead":"","special_issue":"","column":"","genre":"","count":"492","ytitle":"","mtitle":"痧子与肺炎","ftitle":"","authors":["曹锡万"],"text":[{"type":"paragraph","text":"曹锡万"},{"type":"paragraph","text":"去冬今春，气候失宜。江南各地，疾患丛生。小儿痧子，尤为盛行。考痧子，本名麻疹。越名瘄子。病由胎毒蕴于肺胃，感染时邪而发。自古至今。只能对症疗治。不若天花，有种痘之法，可以预防。惟辨别明确，施治得宜。(以清解宣透为主。荆芥，前胡，豆卷，牛蒡，银花，连翘，象贝，茆根，为要药。)可望于二星期中全癒。否则变幻多端，险象并陈。转成肺闭之候者尤多。按肺闭。又名马脾风。俗名肺风痰喘。肺炎乃新名。然近来皆以肺炎为通称。主要症象。为身热，(或高热)欲咳不畅，气急鼻煽，涕泪俱少，(或绝无)喉间痰声漉漉，(或失音)适应方剂。以麻黄杏仁石膏甘草汤为主。倘涕泪俱乏。可加菖蒲，郁金，开之。气急鼻煽，惊悸抽搐。可加羚羊镇逆熄风，肺有实热，拥塞不降。可加葶苈，桑皮，泻之。寒痰蕴阻。宜去石膏，加薤白，瓜萎，白芥子，以开豁之。胃热伤津。可加鲜生地，鲜芦根，知母，花粉，清热回阴。血热甚，可加犀角，赤芍，倘左寸衇虚，见心脏衰弱诸象。酌加茯神，远志，即可。因本症病灶在肺。心位介于肺中，肺患波及心脏。致有心脏衰弱之象。如肺围可解。则心脏自安。上述种种。乃一管之见。不免挂一漏万。尚希贤达匡政。"}]}