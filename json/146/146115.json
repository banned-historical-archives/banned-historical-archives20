{"id":146115,"date":[{"year":1947,"month":4,"day":15}],"page":"7","source":"","region":"","masthead":"","special_issue":"","column":"","genre":"","count":"174","ytitle":"","mtitle":"脉象有喜","ftitle":"","authors":["姚玉书"],"text":[{"type":"paragraph","text":"姚玉书"},{"type":"paragraph","text":"杭兵燹前有名医。一日将军某公。召至署。入内室。一女子卧帐中。出手请诊。医视之。喜脉也。见状侧一婢。以小指见示。医以为是妾。因署方出。见将军拱手曰:恭喜恭喜。必产麟儿。将军默然。命稍坐。久之出曰:君言良是。当奉百金为赠。医骇问故。曰:君言吾女有孕。刻剖视。果然。故以是为赠。否则当以君头偿也。医惊慌无措。不能出声。归病月余。始愈。"}]}