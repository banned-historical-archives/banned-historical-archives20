{"id":68345,"date":[{"year":1939,"month":4,"day":15}],"page":"12","source":"","region":"","masthead":"","special_issue":"海上行","column":"","genre":"","count":"1137","ytitle":"","mtitle":"说书人语","ftitle":"","authors":["绿腰"],"text":[{"type":"paragraph","text":"绿腰"},{"type":"paragraph","text":"说书人中，通才博识，号为“江湖才子”者，自朱兰庵下世后，厥惟润馀社之郭少梅，足当是称。郭翁年逾古稀，擅说三国志与水浒传，往来江浙，垂四十馀年。清末合程鸿飞，谢品泉等，结润馀社于沪上之三牌楼。(润馀社成立后，谢品泉则未曾入社。)共开西汉之严焕祥，弹唱玉蜻蜓及三笑二书之谢鸿飞，(谢鸿飞与程鸿飞非属一人)同为润馀仅存之三老。民七八间，系润馀之全盛时期，时人有“润余五虎将”之目，郭翁亦其一也。(即程鸿飞，郭少梅，严焕祥，李文彬，沈廉舫五人)且为润馀社中，说三国，水浒二书之开山祖。兹者擅弃此业，退隐家居，不复振袂负气，与谢鸿飞同作海上之寓公矣!郭翁籍浙之碳石，少读诗书，失意名场，壮岁习贾，又不遇时，遂致力末技以自娱，聊纾胸中孤愤，亦未有师承，惟平铺直讲而已。翁尝曰:“说书一技，虽自问不为卑贱，盖寄兴于此，细辨其味，诚如梅村之所言，不与儒者异道，亦乌能以术士目吾耶?而说书人之要务，当以说透书中情理为第一，吾虽舌底无澜，不能起角念白，但于书理上求简练以为揣摹者，凡数十年矣!”所说三国一书，则采演义小说为篮本，取其家传户晓，复以陈寿三国志作参考，俾以二书增益修饰，互订差长。更引证制度，熟谙考据，虽一事一物，类必通明典章，透析人情，腹笥既富，运用无不自如。其功夫之细，虽书中表奏，诏令，传檄，书扎，皆能讽诵无一字或误。最奇者，罗贯中之赋赞，毛宗岗之注解，均能一一搬诸书坛，了无遗忘；炉火纯青，洵神乎其艺矣!其说水浒传亦然。是故茶楼书馆，争相罗致，在邑庙柴行厅书场，卖座开六百壶之记录。老听客赠以“通品”二字，称其书为文人书，有书卷气，当以三国一书，最脍炙人口，誉满书坛。其后人石麟，今之名教育家，未传其艺。又授徒数人，悉为庸碌之辈，于是一代绝艺，殆成绝响矣!"},{"type":"paragraph","text":"光裕社自创社后，社中人罕有文字之记载，故百数十年中之史料，迄今无一人能熟知者。八十年前，马如飞曾刊“出道录”四卷，分发各社中人，然其编著罗辑，强半专从公所中奉祀之“代图”上，抄录已故说书人之名姓，(代图上皆为已故光裕社社员之名姓，而前代之大说书家，如柳屯田，柳敬亭，叶复勇等诸人，亦皆高列其上，并志追念。凡社中人死亡后，其名姓始可登于图上，以备春秋祀典，因是之故，往往子名前于父，徒名高于师，有颠倒淆乱之弊。)此外惟有什一之道训，道筏，说书人遗有之诗词，随笔而已。内容空泛，于说书人之本身，并无发明，岂能作光裕社之说书史观乎?然于今日视之，盖亦有逾环实矣!闻马如飞尝著“南词必览”一书，今已失传。社中并印有“式纪絃歌”一册，及“百五十年纪念册”一册，除廷揽名人题咏外，而记事更尠。有关说书人之小史，轶事，传派，技艺，修养之书，至今尚付阙如；然其人其事，今已尽佚，欲传亦不能传矣—每念及此，不禁感慨系之。"}]}