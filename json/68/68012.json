{"id":68012,"date":[{"year":1939,"month":4,"day":13}],"page":"12","source":"","region":"","masthead":"","special_issue":"海上行","column":"","genre":"","count":"543","ytitle":"","mtitle":"公余雅集公演记","ftitle":"","authors":["朱彤霞"],"text":[{"type":"paragraph","text":"朱彤霞"},{"type":"paragraph","text":"一昨之夜，公余雅集借古拔路古柏公寓礼堂举行第三次捉弄，虽远处西僻，亦车水马龙，平添一时热闹，盖该集之组织，纯为公余雅集，借管弦以寄兴，集知已为高会，故凡会员，均属雅人。"},{"type":"paragraph","text":"以栋弟，得券于季芳兄，转以赠我，并约同往，至则白门楼改演之未央宫，将阂，魏绅圃演来，不失大体，此戏专重于唱，初学最宜。继为陈白二君之武家坡，唱来亦多可取，以陈鹤笙之年事，雅兴诚不浅鲜，嗓音虽不甚高，而行腔尚属圆润，白君稍见臃肿，余无瑕疵。"},{"type":"paragraph","text":"龙凤呈祥，所配演员，均极相称，各有千秋，如朱白平后刘备之唱做流利，祝仲长国太之平稳老到，魏学圃张飞之勇猛威武，胡仲文乔玄之扮相苍逸，举止大方，不瘟不火，适合身份，唱“劝千岁杀字休出口”西皮原板，颇能合节，惜乎衷气不满，致音枯涩，当是不获勤练，胡足为咎。徐季芳闻为重九票房旧友，后则远游故都，请益于王瑶青，继复拜到芙蓉草门墙，苦研钻摹，学艺大进，旋因事来沪，则止于是，继续求精进，不间寒暑。是夜，饰孙尚香，果然从容潇洒，游刃自余，知工夫之于艺术，不可或忽也。扮相眣丽，身段台步，安闲自如，嗓音宽阔，运腔有味，击节称赏。一堂尽怡。如以寻常票友目之，则失其真矣。"},{"type":"paragraph","text":"演仅过半，因时晏，恐限于戒严时间，则标纸掇演，时观众方聚精会神，静聆全出，至是，则均连呼荷荷而去。"}]}