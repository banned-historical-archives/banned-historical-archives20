{"id":68672,"date":[{"year":1939,"month":4,"day":17}],"page":"12","source":"","region":"","masthead":"","special_issue":"海上行","column":"","genre":"","count":"422","ytitle":"","mtitle":"当上海作战之时(十六)","ftitle":"","authors":["陈远志"],"text":[{"type":"paragraph","text":"陈远志"},{"type":"paragraph","text":"黄君又言:当彼驻嘉定时，曾遇一桃色间谍案，事为一日闲游间，无意步至菜市，其时居户及营中伙伕，熙攘往来，烦嚣殊甚，而在一片争论目中，突闻一清脆之音，视之则为一少女，姿容绝妙，而服饰极不伦，盖长及足，而旗衫宽博，头上烫发，足则布履，衣之质衣之式，固似乡女郎，而音容姿态，却属海上摩登妇人，心不无怀疑，适营中赵连长过，见余瞩目，即谓余曰:此女可谓此城唯一妙人，日来每与我师各健儿周旋，谈吐温文且好奇特甚，见辄询问军中生活，似颇关心抗战一事也，余乃闻而愈觉起疑，而其时余已行近此女，伊方曲身选菜，隐约间腰傍似有一物矗起，但伊旗衫宽大，故不能分辨清晰，余乃在有意无意神情中，候其直腰时傍近其身用手为彼处一触，则显觉一硬固物质也，迩时伊亦斗觉一惊，粉脸失色，至此余已绝对确定，乃喝令赵连长索，但头顶隆隆声响，日机飞袭，因与赵挟此女避入一空屋，在伊腰间一索即得一新式勃郎林手枪，子且登膛，询伊何用，伊尚强辩称为乱世防身之用。"}]}