{"id":68013,"date":[{"year":1939,"month":4,"day":13}],"page":"12","source":"","region":"","masthead":"","special_issue":"海上行","column":"","genre":"","count":"332","ytitle":"","mtitle":"大船吴","ftitle":"","authors":["吴侠虎"],"text":[{"type":"paragraph","text":"麟坤宗兄与余家同为万一尚书之后，乾嘉时，兄先名正乐者，与家兰该先生，有师生之雅，并重联宗好，因是族谊甚笃。洪杨后，兄家海上，往来遂疎。民初余于海上协祥布店，得识兄之母夫人，始悉兄执行律务，喜为人呜不平，颇蜚声于时。数年前兄尊人延庆先生，回故里，建新厦，重整酌水堂旧观，时先君尚在。与延庆先生情同手足，往来渐密。兄于地方公益，最为热心，曾与同里步丙龄君创设澉浦医院，聘李树声为院长，规模宏大，惜今已为战乱所毁。步君亦热心公益，将遗产捐作医院基金，公而忘私在澉商中，殊不多觏。"},{"type":"paragraph","text":"兄先人某公为宋室忠臣，于元兵入主中国后，因不愿臣元，特造一大船，浮家海上，终其身未尝登陆一步，时人称为大船吴云。红军时，其船舵犹留四明某处，其祖先作官之清廉，并可于酌水二字得之也。"}]}