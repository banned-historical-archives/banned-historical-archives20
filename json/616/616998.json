{"id":616998,"date":[{"year":1981,"month":7,"day":26}],"page":"4","source":"","region":"","masthead":"","special_issue":"笔会","column":"","genre":"","count":"129","ytitle":"","mtitle":"水调歌头","ftitle":"哭周予同师","authors":["陈乃文"],"text":[{"type":"paragraph","text":"陈乃文"},{"type":"paragraph","text":"立雪忆当日，风雨遍神州。瓜分奇耻存肩，誓报百年仇。漫漫难明长夜，五四身先一马，慷慨少年头。纵谈展眉事，火爇赵家楼。批逆鳞，太史笔，董狐俦。横行四害，强令齐鲁厄清流。病废心无烦恼，口授儿孙史稿，转辗十三秋。禹域倒悬解，刘向痛难留。"}]}