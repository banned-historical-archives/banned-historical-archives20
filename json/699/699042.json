{"id":699042,"date":[{"year":1985,"month":4,"day":30}],"page":"4","source":"","region":"","masthead":"","special_issue":"笔会","column":"","genre":"","count":"159","ytitle":"","mtitle":"沁园春","ftitle":"出席中国韵文学会于长沙","authors":["施南池"],"text":[{"type":"paragraph","text":"施南池"},{"type":"paragraph","text":"衡岳南瞻，洞庭北望，毓秀三湘。喜今朝盛会，俊贤济济；往时乐苑，烟海汤汤。润泽山川，鸾龙华夏，多少风骚著典章。当推重、是葩经楚调，源远流长。诗词曲赋歌行。都饶有阴阳柔与刚。看承先启后，班扬司马；推陈演变，李杜苏黄。衮衮诸公，平生自许，雅业辛勤共发扬。还堪贺，正韵文旗鼓，锦绣堂皇。"}]}