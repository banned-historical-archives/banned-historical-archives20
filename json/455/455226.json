{"id":455226,"date":[{"year":1964,"month":5,"day":17}],"page":"4","source":"","region":"","masthead":"","special_issue":"笔会","column":"新故事","genre":"文学作品","count":"3001","ytitle":"","mtitle":"送梨","ftitle":"","authors":["骆玉其"],"text":[{"type":"paragraph","text":"嘉定县桃浦公社槎浦大队　骆玉其"},{"type":"paragraph","text":"“嘟嘟”一辆从上海开往嘉定的北嘉线公共汽车在绿杨桥靠站。乘客上好车，售票员正要关门，只听见车后有个姑娘边跑边唤:“同志，等一等。”售票员讲:“侬笃定点，车子等侬。”姑娘一口气奔到车边，跳上车。售票员关上门，招呼司机开车。只见上来的姑娘中等身材，短短的头发，圆圆的面孔，上身穿件花布衫，下身穿条蓝布裤子，脚上穿一双低筒套鞋。伊是啥人呢?是桃浦公社春光大队团支部副书记林大囡。大囡为啥这样急呢?原来大囡队里有个王德生老爹，今年七十六岁，老伴已经过世，也没小辈，是个五保户。社里对他非常照顾，队里的青年也常常帮助他。林大囡更加热情，三日两头抽空帮助老人挑水、烧饭、汰衣裳，缝缝补补，照顾得非常周到，比老人自己有亲生女儿还好。今天大囡又去看老人，啥人晓得老爹痰火毛病又发哉。老爹讲用生梨可以止咳。大囡就帮老人烧仔点粥，服侍老人吃好。然后，回到自家屋里，匆匆吃好饭，看看天色不大好，拿仔顶伞，搭爷讲声德生老爹痰火毛病又发了，我想到南翔帮伊买生梨。讲罢转身就跑。迭歇赶到车站看见一辆车子刚要开出，连忙招呼一声奔上车子。上好车定定气，买仔张到南翔的车票，一看座位上坐满人，就在售票员后边一张座位旁立定。车子开出，风声越大，顷刻落下倾盆大雨。忽然听见旁边有人在咕噜，大囡一看只见一位五六十岁的老太在埋怨旁边一个四五岁的小姑娘:“侬迭格囡，叫侬勿要来，侬偏要来，现在落迭能大格雨，伞又没带，哪能办?”老太边头还放仔只大包裹和一只拎包。大囡想外面落大雨，老太带个小囡还有许多东西，哪能好跑?就问:“老妈妈，侬到啥地方?”老太正在发急，听见有人问马上回答:“姑娘，伲是到槎浦的。”大囡想:“槎浦，前面横塘桥站头就要下车，下去还要走二三里路?”又问:“老妈妈，侬搭啥人一淘跑?”老太拍拍身边小姑娘的头讲:“喏!就搭伲迭个小孙囡，还有介许多物事，叫我哪能办?”迭歇辰光售票员招呼横塘桥到哉，乘客准备下车。售票员一喊，老太急坏哉，抱仔小囡不好拿物事，拿仔物事照顾勿着小囡，弄得团团转。林大囡想起了雷锋同志，雷锋同志处处为人民服务。出门一千里，好事做仔一火车，让我送仔老太，再到南翔帮老爹买生梨还来得及。想到此地，浑身一热，就讲:“老妈妈，勿要急，我搭侬同路，我来帮侬好哉。”老太听姑娘讲搭伊同路，交关高兴，就连声道谢。车子到站，林大囡一手拿伞，一手搀牢老太下车。雨“达——达”落得更加大。大囡连忙打开雨伞，售票员也已经相帮把小囡、把物事送下来。"},{"type":"paragraph","text":"大囡蹲下身体，背起小囡，一手拿伞，老太拿仔包裹拎包，三个人朝槎浦跑去。穿过福寿公墓弯进小路，路上又烂又滑。大囡看见老太走得交关吃力，又把雨伞交把老太，换过包裹来拿。老太看到姑娘迭能热心，觉着过意不去就讲:“姑娘，侬吃得消<IMG alt=请插入5号盘，按F5键刷新后显示本插图！ src=\"D:\\inset\\1964\\05\\645h0402AA.JPG\">?”大囡笑着回答:“老妈妈，侬放心，伲队里姑娘全象男劳动力一样，百把斤担子桃拉肩胛上一眼呒介事，迭眼算啥。”老太听得又高兴又感激。"},{"type":"paragraph","text":"好容易一步一步走到槎浦，三个人浑身浸湿。尤其是大囡外头是雨水，里厢是汗水。跑到老太屋里，老太太一家人感激万分，老太更是说勿完的谢谢。又要拖大囡调衣裳，又要留大囡吃夜饭，还要叫大囡过夜。大囡讲:“妈妈，勿要哉，今朝我是一定要回去的。”“姑娘，既然侬一定要回去，我也勿硬留侬，不过夜饭一定要吃仔跑。”大囡想迭能一来会耽误替老爹到南翔买生梨，就急忙讲:“老妈妈，勿要哉，我还有要紧事体哩。”“姑娘，啥个事体?”“我要到南翔去买生梨，帮一个老伯伯治痰火毛病。”老太连忙问:“是啥人?”“喏，是伲村上一个五保户。”老太听到此地，好感动呀!伊为仔别人赶到南翔去买梨，现在看我有困难又冒雨送伲到屋里，连饭也不肯吃一顿，真是个好小囡呀!一想到生梨末有哉，连忙讲:“姑娘，侬南翔勿要去哉，笃定吃仔夜饭跑。”大囡听老太讲笃定南翔勿要去，象十五只小菜七荤八素，一点弄不懂。只见老太从拎包里拿出一只黄篮，送到大囡面前。大囡一看，黄篮上面一张商标纸头“上海食品公司时鲜果品”几个字清清爽爽，里厢装满一只只又黄又大的生梨。老太想到要把这篮生梨送给林大囡，但是姑娘那能肯要呢!老太看见大囡坚决不收，只好打开黄篮拿出两只生梨讲:“姑娘，侬一篮勿要末收两只让我表表心<IMG alt=请插入5号盘，按F5键刷新后显示本插图！ src=\"D:\\inset\\1964\\05\\645h0402AA.JPG\">!”大囡心想:“虽然老爹迭歇需要生梨，但是我那能因为送仔人家受伊酬劳呢?”想到此地，乘老太回身做别的事体，拿两只梨朝小姑娘手里一塞，嘴里讲:“妈妈，就算我收来送拨妹妹吃<IMG alt=请插入5号盘，按F5键刷新后显示本插图！ src=\"D:\\inset\\1964\\05\\645h0402AA.JPG\">。我走啦!”说完，拿起雨伞，朝外就跑。老太转过身来，只见生梨在孙囡手里，姑娘已经走出门外。老太急忙追到门口:“姑娘，侬，侬叫啥?住在啥地方?”林大囡边跑边讲“老妈妈，我是公社社员，再会啦!”老太盯牢姑娘的背影，心里感动呀。嘴里不断的讲:“迭格囡，迭格囡，现在格囡呀!”"},{"type":"paragraph","text":"林大囡告别老太，加快脚步再朝横塘桥车站跑去，路上碰着此地槎浦大队的团支部书记赵阿根，大囡因为急要赶到南翔买生梨，大家招呼一声就此分手。大囡赶到车站，再搭上车到南翔，辰光已经不早，连忙赶到水果店一看，甘蔗、香蕉，各样水果全有，却不见生梨。忙问营业员，回答说:“生梨已经卖完，要末到东边一家水果店再去看看。”大囡再赶得去一看还是没有。营业员同志讲:“生梨刚刚卖完，明朝就有货到，请侬明早来买吧。”大囡一想真是不巧，今晚还是先回去看看老爹，明早再来吧。"},{"type":"paragraph","text":"林大囡回到村上，不放心王老爹身体到底怎样，夜饭吃<IMG alt=请插入5号盘，按F5键刷新后显示本插图！ src=\"D:\\inset\\1964\\05\\645h0402AA.JPG\">，因此先到老爹屋里跑一趟。想不到推开门一看，老人坐在床上吃生梨。“咦!”王老爹一见大囡进来，马上拖牢:“大囡呀!侬真好，落迭能大格雨搭我买生梨，弄得浑身浸湿。”大囡一听，弄不明白。老爹还在讲下去:“大囡，侬看呀，只只又大又新鲜，实在好呀!”老爹指指台子上一篮生梨。大囡弄得象丈二和尚摸不着头脑，跑近台子一看末，黄篮上一张商标纸头“上海食品公司时鲜果品”。纸头虽然淋湿，字倒是清清爽爽。“呵!是槎浦老太送来的!”真是又惊又喜，喜的是老爹得到了生梨，惊的是老太那能会晓得我住在此地，生梨那能会到此地来的呢?"},{"type":"paragraph","text":"原来大囡在路上遇到的赵阿根就是老太的儿子，阿根回到屋里看见自家娘已经回来交关高兴。又听娘说是一位姑娘冒雨送到屋里厢，心里格外感激。问明白姑娘的模样，晓得就是路上碰着的林大囡。因此阿根搭娘讲:“姆妈，送侬转来的人我认得，伊就是我伲公社里春光大队的林大囡同志，我伲常在一起开会。”老太讲“迭格姑娘真好呀，伊落雨为人家到南翔买生梨，又冒雨弯路送我到屋里，我想省得伊到南翔去，要把上海带来一篮梨把伊又勿肯要，真是难得!”阿根讲:“呵，伊是到南翔买生梨去。”“是呀，听说伊拉村子里有个啥老爹发痰火病，要吃生梨。”赵阿根听到此地，又是感激，又是钦佩，就搭娘讲:“姆妈，我想大囡今朝落雨出来买生梨一定很需要，我认得伊屋里，阿要我来送去好<IMG alt=请插入5号盘，按F5键刷新后显示本插图！ src=\"D:\\inset\\1964\\05\\645h0402AA.JPG\">?”老太忙讲:“格是再好也没哉，侬啥辰光去?”阿根讲:“说走就走。”阿根拎起生梨一直送到春光大队林大囡屋里。搭大囡爷讲是林大囡托伊带来的。大囡爷因为听自家囡讲过替王老爹买梨，倒也蛮相信。就此收下来，再叫大囡弟弟送到王老爹屋里，生梨就是这样来的。"},{"type":"paragraph","text":"林大囡虽然不明全部情况，但是伊吃准是槎浦老太送来的，现在老爹谢伊，只好讲:“老爹，勿要谢我，我到南翔并没买着生梨，迭篮生梨是槎浦一位热心老人送来的。”老爹听伊讲，心里感动呀!眼里含满热泪讲:“大囡呀，我是靠共产党毛主席的福呀，只有毛主席才能教育出倷迭班好青年呀!"}]}