{"id":1156614,"date":[{"year":1998,"month":7,"day":8}],"page":"8","source":"","region":"","masthead":"笔会","special_issue":"笔会","column":"唐诗别解","genre":"","count":"377","ytitle":"","mtitle":"不辞宛转长随手 却恐相将不到头","ftitle":"","authors":["陈四益"],"text":[{"type":"paragraph","text":"陈四益　解"},{"type":"paragraph","text":"宋人戏毬，知之者众；唐人戏毬，知之者寡，盖《水浒》流传，高俅之伎人尽知也。唐代击毬，有马、步二途。骑马者谓之击鞠，男性戏之；步打者谓之捶丸，女性好之。鱼玄机《打毬作》，捶丸也。诗云:“坚圆净滑一星流，月杖争敲未拟休。无滞碍时从拨弄，有遮栏处任钩留。不辞宛转长随手，却恐相将不到头。毕竟入门应始了，愿君争取最前筹。”于捶丸之过程述之甚详，当是以杖击毬，入门为胜，而带毬进攻之际，对手于中途拦截、抢夺，故曰“却恐相将不到头”也。"},{"type":"paragraph","text":"余谓，人之坚圆净滑有过于毬者。当其有求于人时，宛转随人，任从拨弄。及至所求己得，旋即远?r，另投新主，即所谓“相将不到头”也。用之者，不知其奸，当其宛随之时，以为忠肝独具，亲之信之；一旦背弃，虽怒火中烧，悔之晚矣。世之坚圆净滑者每能得手，盖喜爱宛驯随人者众也。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1998\\07\\9878080401.JPG\">"},{"type":"paragraph","text":"<FONT class=imgaut>丁聪</FONT>"},{"type":"paragraph","text":"<FONT class=imgsm>丁　聪　画</FONT>"}]}