{"id":352079,"date":[{"year":1957,"month":8,"day":14}],"page":"3","source":"","region":"","masthead":"","special_issue":"笔会","column":"","genre":"","count":"2300","ytitle":"","mtitle":"长征歌","ftitle":"建军节三十周年纪念日献礼","authors":["俞诚之"],"text":[{"type":"paragraph","text":"上海市文史馆馆员　俞诚之浩浩长风万里程，红旗焱焱向西征。儿童父老纷相送，狂呼抗战到长城。长城辽远何由至?红军慷慨倡大义。正气滂薄天地间，艰难险阻志不贰。红军觥觥勇无伦，五反围攻血战殷。浙闽赣路先遣队，威胁伪都入泾宣。湘赣边区六军团，攀越封锁武陵源。鄂豫皖边廿五军，夜袭高欒薄渭滨。噫嘻!我军突围如猛虎，叱咤飞腾蹴纲窖。纷纷三道张疑兵，贼徒迷惘空奔堵。从兹广泽脱龙蛇，大军迤逦穷林莽。崎岖转战南山巅，氓庶相随肯弃捐。岭表间关同患难，宁遭挫折更相全。自古师行唯斗智，何期致人反自致。蒋贼围攻百万师，我今三军夺其帅。"},{"type":"paragraph","text":"右突围西征第一红军浩荡入潇湘，长驱二万五千里。九接九厉破重围，薛、白、陈、何齐披靡。悠悠远道越城山，有苗悦服从兹始。力战通黎夺锦屏，我军壮气若云蒸。近取剑施捣平越，南指龙番两日程。乌江天堑鸟迹稀，绝壁奔流逝不归。我军红色英雄二十二，强渡悬崖毁敌陴。电掣雷轰榴炮发，天兵神将从天飞。纷纷黔贼心胆落，豕突狼奔沉沟壑。前军从此破牂牁，恍若西风扫残籜。"},{"type":"paragraph","text":"右入湘黔渡岛江第二百转千回争贵北，娄关建瓴驻遵、桐。大会公开评“左”派，众论同尊毛泽东。党议更崇新战略，千秋国史美元戎。此日川、滇劳远袭，回汲乌江著大功。"},{"type":"paragraph","text":"右遵义中央会议第三峨峨娄山关，剑峰与天接。万丈笔立刺云霄，一丸泥封鬼神慑。自古雄关关莫开，何处飞将从天来。点金山巅制高点，攀缘登跻临崔嵬。我军红十三团号无敌，材勇机捷志不回。高虎脑，汤、樊哀。青山隈，顽寇摧。当年战绩众相推，于今奋发为雄魁。微雨昏黄云塞路，霆冲雹击轰如雷。手摘天关入囊槖，佇看十万强敌尽成灰。"},{"type":"paragraph","text":"右攻夺娄山关第四三渡赤水再川疆，四渡回军薄贵阳。疑兵东出拴贼势，破竹西南入广、长。大军联捷克新城，西循霑、马迫昆明。诈走元谋谋北渡，却趋寻甸渡奇兵。昼夜强行三百里，全军生死争寸易。绞车渡口大江横，夜斫贼营贼不起。前锋司令刘伯承，统率干部皆群英。九日九夜渡湍流，指麾若定费屏营。师徒既济焚舟楫，坐看强寇空佇立。北骗从此脱重围，休兵会理新军盍。"},{"type":"paragraph","text":"右抢渡金沙江第五冕宁北上大凉山，罗彝千万尽开颜。伊古挚诚动金石，况兹人类同心肝。人人争道刘将军，慷慨意气真不群。单骑亲说小叶达，餐血盟罗古未闻。紧急军行罗罗区，欢欣彝女舞交衢。雄鸡锅块纷相馈，足见人间道不孤。为争先着较锱铢，百年銮戒在须臾。不遣名王笑我愚，强銮安顺摧朽枯。十七勇士争先骗，慷慨请缨一老渔。方舟飞渡如漂凫，背水戡敌誓不渝。噫吁嚱!古今勇士何时无?壮哉一团雄万夫!大渡河滨大功立，敢问翼王我何如?"},{"type":"paragraph","text":"右强渡大渡河第六叠巘层岩雪满山，千寻绝壁流激湍。大渡河边双乌道，悬师夹岸竞相攀。桓桓我军红四团，拊葛扳籐夺天关。猛虎冈前雾漫漫，前冲杀贼饥忘餐。黮黔长夜雨倾盆，轻装超距出甸湾。紧急军行十八时，奔驰二百四十里。飞行绝迹如激矢。饥疲困踬不自己，竞出敌前争片晷。巍巍泸定城西门，铁索桥横杀气昏。川藏交通悬一线，不破桥城不苟存。廿四英雄飞夺桥，攀驰危索凌风飘。机枪扫射不畏死，烈火前燔不怕烧。至大至刚至坚决，迈矣四团真卓绝!破城夺桥世罕闻，千古歌之犹击节。"},{"type":"paragraph","text":"右飞夺泸定桥第七皑皑夹金山，劬劬长征客。盛夏入宝兴，忽见山头白。嗟嗟大雪山，拔海一万六千尺。终年积雪断人行，九折阪前蟠危石。绝顶登临不得息，大气迫促停心脉。疾弱蹒跚偶误时，风雪乍起埋冰碛。寒光刺眼飚刺骨，失足千丈沉川泽。天降大任畀我军，百折不回志不群。僵者坠者不须论，坚决猛登叩天阍。扳越夹金马河坝，更挟梦笔入鼓山。红军壮气吞河嶽，何在区区数丘壑。懋功会师同北征，集议两河拔理卓(理番县卓克基)。"},{"type":"paragraph","text":"右扳登大雪山第八适从雪岭抉烟霞，漫向黑水寻芦花。屯军聚议毛儿盖，蒐讨师行索粘耙。莽莽荒原浩无垠，茫茫千里渺无人。军行七日不获息，漫天荒草绿粼粼。皇古谁辟此棘榛，颇闻人马数沈沦。祁寒暑雨同时至，冻僵饿死日纷纷。伟哉我军刚决勇绝群!扶疾忍饥啃草根。踏破草原移班佑，方知卢舍有丞民。"},{"type":"paragraph","text":"右过草原第九红军计日度岷峨，迤逦层峦逐逝波。栈道殚残危一发，峡峪穷阻困纲罗。为赴事机争先着，驱除胡鲁出陇嶓。嵯嵯腊口耸危坡，峭壁穿云夹带河。火纲层封通寸道，重关绝险乌难过。赳赳二营六十士，缒缘千仞上层阿。就中苗族英雄尤捷武，尖兵深夜攀藤萝。蠢尔鲁贼如鹿豕，沈酣昏昧犹自喜。不知天兵近尺咫，一旦惊呼身首毁。济济四团真多士，瞶开天壁崩贼垒。纷纷英烈沸人耳。千秋彪炳传国史，我今赓歌厉顽鄙。"},{"type":"paragraph","text":"右突破天险臘子口第十泾水清兮渭水浊，度岷崎兮出巴蜀。冲天罗兮飞黄鹄，道岷州兮向渭曲。诱敌于天水兮我渡渭而破碧玉。出两宁兮诣平凉与固原。遵隆、泾兮翻六盘，过环县兮卒抵于志丹(原名保安)。懿与壮哉廿五军!鄂豫陕边克天、秦。挺进平凉入泾川。会合志丹组军团。抗击陕北应固原。配合大军莅保安。于戲!红军纵横十一省，步行一万八千又八十八里，攀跻崇山十有八，横渡江流二十四，师行一年又三天。击破贼军四百一十团。胜利会师入甘泉。"},{"type":"paragraph","text":"右甘泉会师第十一猗欤长征千古无!昭告世界宣言书。唯我红军真无敌，涣汗大号作前驱。痛创贼军二百万，围追堵截皆成虚。壮哉长征闻大义!解放群众宣传队。两万万人亲受诲，宣扬革命第一谛。苗、傜、彝、藏、回、嘉、戎，幡然觉悟咸爱戴。大哉长征百代基!发扬革命播种机。播散革命种子于四隀。十一省区茁新枝。发芽长叶，开花结实果离离。噫嘻吁!谁使长征获胜利?世无共党无兹事。唯我共党持正谊，起懦立顽振聋膭。一载以后，红二方面军，惨淡长征踵前例。万水千山展骥足，亘古无双今复二。吁嗟夫!疾雷破山风振海兮不惊，烈焰焚身炮碎骨兮不避。浩然之气兮充塞乎天地。古今唯一难能兮可贵，唯我共产主义兮胜利。"},{"type":"paragraph","text":"右长征真谛第十二"}]}