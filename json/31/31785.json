{"id":31785,"date":[{"year":1938,"month":9,"day":15}],"page":"4","source":"","region":"","masthead":"","special_issue":"","column":"读者意见","genre":"","count":"559","ytitle":"","mtitle":"告各业公会","ftitle":"","authors":["曹光人"],"text":[{"type":"paragraph","text":"自汉口爱国人士倡议献金救国以来、各地同胞、开风兴起、踊跃解囊、其数甚钜、足为急公好义人心不死之征、上海虽为租界、亦属中华民国领土之一、近来爱国人士、虽有勉力图报者、然至今月余、而报载为数甚少、且皆零星小数、与各地相较、不逮远甚、查沪上租界之内、四方避难者、纷纷而至、人口在四百万以上、除贫苦无力不克解囊外、以每人最低之数国币一圆计之、则亦应有二百万圆、而于各报所载之数、共计相差若干、谅亦为爱国人士所洞悉、今沪上各界人士、对于一日娱乐烟酒消耗之费、虽无统计、大约最少约近数万、而各业职员如捐薪俸一日、各公司行号如献一日所得益、更不知有若千万、而此议迄无人提倡、何怪献金之微薄乎、我孤岛同胞、如不欲救国家、不欲求抗战之最后胜利则已、若欲救国家、若欲求抗战之最后胜利、非百业领袖之市商会登高一呼倡导不可、为市商会地位责任计、似宜通知各业公会实行同时钱银业、则以应付存户利息、给以政府发行之关金美金金镑等公债券、其余各业应将股东股息红利、亦照上法办理、更有娱乐业、除难民捐外、应随票带收献金捐百分之二十、酒菜业应得小账及另赏等酌抽献金捐百分之二十、如决心照此办理、则此二百万圆之数、不难于一月内募足、务望爱国人士、及市商会各业公会、共起注意、庶几表示我沪上四百万居民之爱国心、并不后于他人、(曹光人)"}]}