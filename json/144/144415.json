{"id":144415,"date":[{"year":1947,"month":4,"day":5}],"page":"7","source":"","region":"","masthead":"","special_issue":"浮世绘","column":"","genre":"","count":"434","ytitle":"","mtitle":"石屋余沈","ftitle":"王静安","authors":["叙伦"],"text":[{"type":"paragraph","text":"叙伦　图"},{"type":"paragraph","text":"五月廿九日，某报载何天行王静安十五年祭文，意在发明静安本心不在为遗老，其死则困于贫。夫静安是否不愿竭忠清室，其人死矣，无可质矣。至于其死，实以经济关系为罗叔言所迫而然，则余昔已闻诸张孟劬，惜未询其详。后又闻诸张伯岸，则未能言其详也。静安确是学者，余于三十年前即识其人，而不相往还。(其弟哲安为余同学于养正书塾者也。)及其任北大教授，复相见焉，而亦无往还。国民军幽曹锟，逐传仪。傅仪遯居东交民巷。时议颇虑其为人挟持，余欲晓以祸福，往请见。抵其所寓，则有所谓南书房侍从者四人，延余入客室。余申来意，有满人某以手枕首，示余，谓皇上正在午睡，如有所言，请相告，可代达也。余不愿与若辈言，遂辞而出，此四人静安与焉。越日，赵尔巽托邵伯回告余，愿相见。据伯回云:傅仪以余时方代理教育部务，乃国务员身分，骤不敢见也，余以次珊先生年长，遂谒之其第，然次老并未表示代表傅仪者，故余亦略申余意耳。自此一晤静安，遂隔人天，不意倏焉十五寒暑也。静安毕生态度可以静字该之。"}]}