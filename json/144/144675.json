{"id":144675,"date":[{"year":1947,"month":4,"day":7}],"page":"3","source":"","region":"","masthead":"","special_issue":"","column":"社会相","genre":"","count":"535","ytitle":"","mtitle":"丈夫海口经商　老婆在家姘人","ftitle":"","authors":[],"text":[{"type":"paragraph","text":"浦东人曹文正，年二十八岁，早年娶同乡女子张心妹为妻，张小夫两岁，平日情感尚称和洽，曹文正素在海州经商，每年返家一次，夫妻欢聚，习以为常，讵张心妹杨花水性，因其夫久客在外，未甘独宿之苦，不久与本地人王永明者姘识，(王为肥皂商，年三十八岁，拥有资财)同居浙江路六一八号，凡心妹之日用所需，无不取之于永明，盖一则贪其姿色，一则利其多金也。三十四年间，曹文正由海州返家，设肉铺于虹江路东宝兴里，每逢三，六，九日，则至南市生代路白云三弄廿八号，张心妹之住处与张双棲。文正实不知其妻尚有场外交易也。讵张心妹与王永明之苟合，谣诼纷纷，文正已有听闻，惜不知明之面貌，故无法侦查奸夫之出没。前夜，照例非曹文正值宿之期，文正于傍晚回南市，见弄口有一中年男子徘徊，旋见其妻浓妆淡抹自家外出，文正即避于暗处，待彼等雇车后，文正亦雇车相随，追踪至浙江路，见彼俩入六一八号，文正探得住址后，候至午夜一时许，破门入内，见奸夫淫妇拥抱并头而眠，厉言责问，讵张心妹谓前时因其(指其夫)在海州经商无钱寄家，家有公婆，无法生活，故不得已与王某姘识，公婆之生活因此得以维持，并非背夫偷汉可比。曹文正见其妻侃侃有理，亦不与彼俩为难，竟自下楼而去。若曹文正者，实男子中之宽宏大量者也。"}]}