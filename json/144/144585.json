{"id":144585,"date":[{"year":1947,"month":4,"day":6}],"page":"7","source":"","region":"","masthead":"","special_issue":"浮世绘","column":"","genre":"","count":"360","ytitle":"","mtitle":"石屋余沈","ftitle":"","authors":["叙伦"],"text":[{"type":"paragraph","text":"叙伦　图"},{"type":"paragraph","text":"岳飞一事"},{"type":"paragraph","text":"岳武穆满江红词固脍炙人口矣。然以其忠义奋发，不仅为词采而已。其诗固平常宋人句耳。其驻兵江渚时，江禁甚严，有毛国英者，投时云:“铁锁沉沉截碧江，风旂猎猎驻危墙。禹门纵使高千尺，放过蛟龙也不妨。”武穆笑曰::“此张元辈也。”速召见，以体接之。使今之武人遇之，谁理此辈，驱为元昊之续矣。且今日固未尝无此辈，特不必以诗投耳。"},{"type":"paragraph","text":"墓上植梅"},{"type":"paragraph","text":"林和靖居孤山，以梅为妻鹤为子，死后因葬其处。故下年来，鹤虽已去，梅固未芟然非植梅于墓也。余于廿六年植梅于二亲家域，而有句云:“从无墳上植梅花”。后知杨雪渔太世文师殁后莹兆植梅。介读随园诗话，则平湖张香谷临终有“清魂同到梅花下”之句，盖以与其兄敦坡友爱而敦坡先殁也。敦坡之子即于墓旁种梅三百树，则又先于雪师墓矣。恐古人尚有先于此者，余读书不广，而记力复弱，武断如此，可愧。"}]}