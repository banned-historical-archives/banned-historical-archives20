{"id":144261,"date":[{"year":1947,"month":4,"day":4}],"page":"7","source":"","region":"","masthead":"","special_issue":"浮世绘","column":"","genre":"","count":"216","ytitle":"","mtitle":"石屋馀沈","ftitle":"张静江字","authors":["叙伦"],"text":[{"type":"paragraph","text":"叙伦　图"},{"type":"paragraph","text":"张静江能画。画胜于其书。书仅具赵松雪面目耳。十六年，静江忽起兴卖字。即日登报，稿犹余所润色也。数日间即来求者不少。静江在政府也。于右任能书，自谓其书如梨园之客串。其书实有自来，而太无纪律，摹古自造，亦两不足。然余颇许其杭州西湖之滨所题六十八师阵亡将士纪念碑，颇有米意。然近作转不如前，由太随便也。右任亦以在政府故，求书者委积。上海市中招牌。每见右任题名，乃几无一真，且竟有不可示人者，然得之者皆堂皇高悬也。"}]}