{"id":137568,"date":[{"year":1947,"month":2,"day":25}],"page":"1","source":"本报","region":"","masthead":"","special_issue":"","column":"","genre":"","count":"353","ytitle":"","mtitle":"内战悲剧","ftitle":"兄弟两人对阵　相互射击身死　梁秋水感赋纪事诗","authors":[],"text":[{"type":"paragraph","text":"【本报北平廿四日专电】　内战惨绝人寰。冀东近有兄弟二人，为国共双方分征以去。竟巧遇阵前，互射同死，梁秋水老人感而作纪事诗。诗曰:"},{"type":"paragraph","text":"晋室八王乱，国脉几中绝，玄武门中变，骨肉相喋血，哀此阋墙争，古今如一辙，而彼胡为者，乃同遭覆没。某村好弟兄，恭友务田业，伯仲吹壎箎，平居多怡悦。庭前紫荆花，忽被风吹折，花落枝悉枯，阖村暗惊诧，夜来吏捉人，诡云有军人，迫从南北军，泣与家人诀，长跪辞老亲，衷情愈悲切，抆泪视妻孥，悽惨魂飞越，出门从吏行，露宿饥餐雪，展转赴沙场，明知生死决，执役在军中，闻鼓则就列，偶然得相逢，面目殊难别，况值鏖战时，弹发何容说，兄弹弟腹穿，弟弹兄脑裂，立时倒阵前，身殒心犹热。天乎孰使之，手足竟寃结，蜗角争未休，孑遗罹重劫。是率兽食人，人道其胥灭(根)"}]}