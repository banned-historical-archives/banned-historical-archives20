{"id":137062,"date":[{"year":1947,"month":2,"day":21}],"page":"8","source":"","region":"","masthead":"","special_issue":"读者的话","column":"","genre":"","count":"287","ytitle":"","mtitle":"和“新春书怀”","ftitle":"","authors":["翼霄"],"text":[{"type":"paragraph","text":"翼霄"},{"type":"paragraph","text":"步忆蕙君原韵，原诗见二月五日‘读者的话’"},{"type":"paragraph","text":"漫道高牙返上京，蜗蛮依旧未清平，萑苻遍地难安枕，军旅无闻敢论兵，恣意雄图谋霸业，侈言信义窃仁名，拼殴鱼爵渊丛里，报答西风万里情。"},{"type":"paragraph","text":"匝地干戈扰攘中，堪悲众望付濛鸿，扫门拭垢徒工谄，标采搜扬好作风，任令菑黎流海内，尚期斗柄指天东，贞元只顾飞龙梦，轺使往还事事空。"},{"type":"paragraph","text":"逋客忧时赋北门，伤心八表竟同昏，曾闻畏虎如苛政，未见埋轮抑忿冤，金谷笙歌盈甲帐，新亭涕泪黯芳樽，松厅已毁南宫圯，下悃何由达九阍。"},{"type":"paragraph","text":"百劫曾经几断肠，沉浮末世感徬徨，纵无泣罪徒衣赭，焉得施仁麻诏黄，收拾河山泯畛域，澄清吏治固苞桑，安危指显能旋转，万亿同登极乐乡。"}]}