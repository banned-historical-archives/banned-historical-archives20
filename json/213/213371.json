{"id":213371,"date":[{"year":1951,"month":1,"day":30}],"page":"6","source":"","region":"","masthead":"","special_issue":"磁力","column":"","genre":"","count":"377","ytitle":"","mtitle":"光明初集","ftitle":"华北集","authors":["种豆子"],"text":[{"type":"paragraph","text":"种豆子"},{"type":"paragraph","text":"一九四九年三月十六日之夜汽车达沧州，换坐火车，即为华北境。留沧州两夕，起居于专车中。十七日夜七时，杨之华、邓颖超、蔡畅、康克清、区梦觉、陈少敏诸女豪，暨蔡畅之爱人李富春同志，咸自石家庄来；盖中国妇女第一次全国代表大会将在北平开幕，余亦得躬逢其盛矣!是夜十时开车，十八日晨五时过天津，连贯、何惧、赵范诸同志皆登车来迓。六时半车复开，十时抵北平，哀其吟咏，斯为华北集云。"},{"type":"paragraph","text":"三月十六日夜，沧州火车中有作呈叶圣翁。圣翁者，余对于圣陶先生之尊称也。"},{"type":"paragraph","text":"驱车炙夜入沧州，风露中宵动旅愁。蛇影杯弓疑过敏，如虹剑气浩难收。谩骂灌夫原失态，数奇李广不成名。水心两字能箴我，“克己”终邻负友生。"},{"type":"paragraph","text":"天津市政府交际科长孙天胤同志登车来迓，感赠一绝。"},{"type":"paragraph","text":"驰驱远道感孙郎，出郭郊迎意未忘。忽向华南怀旧雨，温文尔雅俨红莨。(君与端木红莨有虎贲之似，红莨顷尚滞留香岛云。)"}]}