{"id":1194328,"date":[{"year":1999,"month":3,"day":27}],"page":"9","source":"","region":"","masthead":"笔会","special_issue":"笔会","column":"北山谈艺录","genre":"","count":"466","ytitle":"","mtitle":"颜鲁公《离堆记》残石题记","ftitle":"","authors":["施蛰存"],"text":[{"type":"paragraph","text":"施蛰存"},{"type":"paragraph","text":"右图为颜鲁公书《离堆记》残石拓本五纸。"},{"type":"paragraph","text":"离堆在四川阆州新政县南，有山，半人嘉陵江，上峥嵘而下迴洑，不与众山相连属，故谓之“离堆”。堆东有石堂，故京兆尹鲜于仲通所凿也。堂南有茅斋，鲜于氏游息会友之所也。颜公以上元元年八月，贬蓬州长史，道出阆州，为鲜于氏作记，且亲书之，勒于崖壁，即此刻也。"},{"type":"paragraph","text":"此刻全文凡一千一百五十字，存于鲁公文集。然宋元符三年马存撰《鲁公祠记》云:“离堆记凡四百余言”，则元符间已因崖石崩落，亡失其大半矣。赵明诚《金石录目》有此碑，疑其所得拓本亦非全文。宋以后，此碑不见著录，清道光十年，郭兰石(尚先)为四川学政，始访得之，仅存残字五方，一时始有传拓。是为五纸本。其后“处置使”一石亦崩落，传拓仅四纸矣。方药雨《校碑随笔》谓此石亡在嘉庆前，非也。"},{"type":"paragraph","text":"余收碑拓三十年，此拓极罕见。此五纸亦非一时所得，今集录之，以摄影供《书谱》，与海内外书家共赏之。旧存四石，亦恐已亡失，此五纸本，后人或不可得矣。"},{"type":"paragraph","text":"(附记)原拓字径二寸，今因摄影非同时，字迹乃有大小，非原状也。"},{"type":"paragraph","text":"一九八七年二月　北山记"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\03\\993r090301.JPG\">"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\03\\993r090302.JPG\">"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\03\\993r090303.JPG\">"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\03\\993r090304.JPG\">"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\03\\993r090305.JPG\">"}]}