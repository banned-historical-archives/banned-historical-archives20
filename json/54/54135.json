{"id":54135,"date":[{"year":1939,"month":1,"day":15}],"page":"11","source":"","region":"","masthead":"","special_issue":"中国医药","column":"","genre":"","count":"697","ytitle":"","mtitle":"咳嗽与脾肾之关系","ftitle":"","authors":["邹德民"],"text":[{"type":"paragraph","text":"邹德民"},{"type":"paragraph","text":"咳嗽已为近代社会最普遍之通病。试观公共场所，影戏院中，咳嗽者彼起此应，此起彼应，几可形成一片连续不断之声，此皆大都肺部不甚健全者。因始由外入，偶冒风寒，肺藏起抵抗作用，或以行走急步，气逆不顺，所以使然也。"},{"type":"paragraph","text":"咳嗽二字，并非连缀名字，古书谓。有声无痰为之咳，即俗谓之干咳也；有痰无声为之嗽，有痰有声始得谓之咳嗽。内经曰:“五藏六腑皆能令人咳”。兹就脾肾致咳之原因，略述于后"},{"type":"paragraph","text":"脾咳者。乃脾土有病使肺作咳也。经曰:“饮食人胃，输津于脾。脾气散津，上输于肺”。清者为之津液，再藉肺藏呼吸力之分布，得以充养周身百骸，洒陈五藏六腑，是为常人脾即人之中焦也。苟中焦失运，水谷入胃，不能尽化精微，凝聚成痰，上渍于肺，肺气支塞，不能肃降，咳嗽乃作。然必因痰致咳，其痰必多，内经故称脾为生痰之源，肺为贮痰之器，甚则呕吐，右肱下痛引肩背，宜用六君汤加枳壳桔梗，或归著异功散等，随症应用。"},{"type":"paragraph","text":"肺为气之主，肾为气之根，肺主出气，肾主纳气，肺肾交通，呼吸以匀，故肺与肾有密切之关伪焉。肾咳者，乃肾亏火衰，或阴虚气逆。使肺致咳也。阴虚成咳，乃肺肾不交，气不生精，精不化气，治以补气。自能生精，精生肺润。则咳自除，当用五福饮之类。如因肾水上泛为痰，痰带咸味，咳逆不平者。宜用都气丸加参麦。肾虚虚火上炎，肺热而咳，或咳嗽甚于暮夜者。可进熟地，五味，阿胶，麦冬，龟版，白芍等。所谓阴虚于下火浮于上，治肺无益，法当补肾也。更有肾亏不能纳气，气逆咳喘，宜肾气丸，附桂八味丸等。肾阳不充，命门火衰，温运无权，阴霾四布之痰饮咳喘，须投小青龙真武汤辈。脾肾咳嗽，虽见症各有不同，而治法须侧重脾肾两经，仅仅乎治肺，岂能瘳哉。"}]}