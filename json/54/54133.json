{"id":54133,"date":[{"year":1939,"month":1,"day":15}],"page":"11","source":"","region":"","masthead":"","special_issue":"中国医药","column":"","genre":"","count":"469","ytitle":"","mtitle":"车前子非强阴益精之药","ftitle":"","authors":[],"text":[{"type":"paragraph","text":"陶宏景名医别录，谓车前子强阴益精，令人有子。泥古者流，附和其说，有谓车前子多胶粘质，故能益精者；有谓五子衍宗丸亦用车前子，可见实能强阴益精者。兹辞而辟之，以就正于吾同道。攷车前即诗称芣首，芣首之诗，美妇人乐有子，故采采芣首。注:芣苜，马舄，马舄车前也，宜怀任焉。别录谓车前子强阴益精，说当本此。然查陆机疏，谓车前可鬻作茹，大滑其子，治妇人难产。则所谓宜怀任者说，固在此而不在彼也若谓质有粘性，遂可为益精之证，然则天生子一物。其质亦极胶粘，而独不能益精，则又何说?若谓丹溪五子衍宗丸，车前子与枸杞子，兎丝子，五味子，覆盆子同用，盛称能添精补髓益肾，遂可谓强阴益精之证；然查此方之用车前，亦犹六味丸之用泽泻，使补泻得宜耳。不观丹溪方后之注乎，其方后注曰:惯遗精者，去车前用莲子，如果车前子确能益精，而急急去之，果胡为者?吾知起丹溪于九京，必哑然无词以对，况吾人实际经验，车前子最大之功用，在利水清热，倘或小便不畅，或有痛涩，煎水服下，小便立即清畅。据此而言，则亦足证益精之说之不确。语曰:“尽信书，则不如无书”，亮斯言哉!"}]}