{"id":54860,"date":[{"year":1939,"month":1,"day":21}],"page":"5","source":"路透社","region":"伦敦","masthead":"","special_issue":"","column":"","genre":"","count":"334","ytitle":"甘地撰文","mtitle":"诋希特勒","ftitle":"为古代暴君之尤","authors":[],"text":[{"type":"paragraph","text":"【路透社伦敦二十日电】英伦教会报载甘地所著一文、先论德国施于犹太人之迫害、谓古时暴君、从未有如希特勒、今日似已进至之疯狂程度者、余信如德国犹太人中有人具勇气挺然而起、率众作非激烈之行动、则一刹那间、彼等所处绝望之寒冬、可化成有望之暖夏、今日所已成为卑鄙之贱汉、皆可由具有耶和华所赋予坚忍力之无武装男女使之变为温和而坚决之支持者、于是将成一真正宗教性的抵抗、以制灭绝人道者不顾天理之暴怒、继乃论及巴力斯坦问题、谓巴力斯坦之属于阿刺伯人、正如英伦之属于英人、以犹太人强夺阿刺伯之地位、实属错误而无人道、惟渠对于阿刺伯人所作之暴行、殊不能予以原谅、末述犹太人所倡建国以居家之呼吁曰、犹太人曷为不应与地球其他之民族然、家于其所出生与求生活之国云。"}]}