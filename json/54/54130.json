{"id":54130,"date":[{"year":1939,"month":1,"day":15}],"page":"11","source":"","region":"","masthead":"","special_issue":"中国医药","column":"","genre":"","count":"618","ytitle":"","mtitle":"从啼哭上诊断婴儿疾病(下)","ftitle":"","authors":["尤学周"],"text":[{"type":"paragraph","text":"尤学周"},{"type":"paragraph","text":"(三)从啼哭时之动作上诊断病情"},{"type":"paragraph","text":"初生乳儿，昼夜睡眠，绝少动作，惟腹中饥饿时，则醒觉而啼哭，以表示其营养之欲望。此时其眼睛，颜面筋肉，臂，腿，手指，足趾等，亦于是动作，然察其所由，杂乱而无意义，不能根据以研究其心理之所向，及其稍长，其动作较有意义始可以为诊断之助也。心理学家有言:“吾人对于乳儿之动作，如欲断定其是否出于意志，颇不为易；故当下断定之前，一方面谨慎小心，反覆观察，另一面又须持批评态度，细加审度。”此言足为医家之良箴。"},{"type":"paragraph","text":"以余之经验，如啼哭时声锐而刚，手足掉动，收缩或屈伸者，都为痛痒不舒之表示。如声强而高，身体挺实，或手足上举怒张者，都为骚扰烦恼之表示。患耳疾作痛者，啼哭时每举手至耳，其头且左右摇动，腹胀或作痛者，啼哭时两腿常起屈伸状。至于且啼且以手指入口者，乃饥饿或牙痛之表示。手紧握不伸，以四指握大拇指者，为痉厥之预兆。"},{"type":"paragraph","text":"(四)吮乳时之啼哭"},{"type":"paragraph","text":"通常育儿之习惯，一聆婴儿哭声，不问情由，即以乳头塞入其口，以消弭其哭声。其意以为婴儿啼哭之原因，惟有饥耳，殊不知不规则之哺乳，最足以损害其消化器，引起胃肠病，贻害非浅!"},{"type":"paragraph","text":"亦有婴儿本不啼哭，以乳哺之，哭声反起者；或于啼哭之时，以乳哺之，哭声反扬者，则当细察其口内，是否有马牙，雪口，及螳螂子等证状。若多痰而声音变常者，又当审查其咽喉。常见患重伤风之婴儿，因伤风而致鼻塞，吮乳之时，乳头挤塞其口，呼吸不通，脱乳而啼哭，此则不必慌张，但练解其风寒足矣。0"}]}