{"id":54137,"date":[{"year":1939,"month":1,"day":15}],"page":"11","source":"","region":"","masthead":"","special_issue":"中国医药","column":"","genre":"","count":"899","ytitle":"","mtitle":"咽喉症预防法","ftitle":"","authors":["张赞臣"],"text":[{"type":"paragraph","text":"张赞臣"},{"type":"paragraph","text":"维命之宝，厥为两端:一则有形之饮食，一则无形之空气，夫饮食空气，其出入之要道，为咽喉，咽主输纳饮食，喉主呼吸空气，径寸之地，生命系之，其可忽哉!不观夫患喉症之朝发夕死者，病起仓卒，救治不及，饮食不能进，呼吸不能通，凄惨而死，岂不惧哉!然苟能防患于未形，避危于未萌，内无召病之因，外无入邪之隙，彼夫病魔虽厉，安能侵犯哉。余因鉴于每岁冬春之间，气候亢燥，寒暖失时，吾人稍一不慎，病邪乘间潜伏，喉症因而越起，若不早为预防，势必漫延。兹特爰拟预防法数则于左，以备社会人士之参考焉。"},{"type":"paragraph","text":"(一)每晨宜饮淡盐汤一杯，以导痰火下降。盖咽喉之症，多起于痰火，盐性碱寒，碱能润下，寒能清火，故有清降痰火之效，惟碱主伤血，又能收缩血管，不宜多食，故宜淡盐汤也。"},{"type":"paragraph","text":"(二)能常以莱菔作肴，可免喉症之患。按莱服辛甘微寒，为清火化痰之良品。富贵之人，耻食菜蔬，日以薰炙厚味，致使最良之食物，反为贫贱人所食，而喉症多病富贵之人者，讵非基于斯乎。"},{"type":"paragraph","text":"(三)诸凡炙煿煎炒膏梁厚味，俱主生痰助火，为喉症之媒介，切宜少食。(此为富贵人制造喉症之绝妙方法、惟以口腹之欲、恣啖无忌、及至喉症暴发、则已噬脐莫及矢、)"},{"type":"paragraph","text":"(四)忌食辛热之物，若在临睡之际，尤宜忌之。按辛热之物，多为耗伤气液，资助邪火之导线；若咽喉间不得津液以润，反遭邪火薰灼，安得不病。临睡食辛热之物，则其气留于上焦，更易伤及咽喉。辛热甚者，厥惟烟酒二物，益少害多，切宜戒之。"},{"type":"paragraph","text":"(五)居处宜清洁，勿久居秽浊及空气不新鲜之处，吸入之气，必由喉管所经过。若吸入不洁之空气，焉保喉病不生，吸呼新鲜空气，为卫生之一，纳气宜从鼻空徐徐吸入，使不直接喉头，以防不测。"},{"type":"paragraph","text":"(六)虽在严冬，不宜常近火炉；因火炉燃煤，煤中且有毒质，其烟雾外腾，则吾人目与咽喉，受之最易，以其近于外也。故在冬春间多发目赤咽喉红痛等症，此其最著，防止喉症者，其勉之!"},{"type":"paragraph","text":"(七)若遇时行喉疫发生之际，每日宜用莱菔数斤，或生啖，或煎汤恣饮，可免传染；如无莱菔之时，可用生梨代之。并宜勿与患者对谈，呼吸须由鼻孔出人，勿使病菌直达咽喉"},{"type":"paragraph","text":"(八)家中宜常备锡类散金不换等药，如觉咽喉疼痛，即吹上药；并须即请医生诊治，切勿稽延自误。"}]}