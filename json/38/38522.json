{"id":38522,"date":[{"year":1938,"month":10,"day":18}],"page":"12","source":"","region":"","masthead":"","special_issue":"灯塔","column":"","genre":"","count":"615","ytitle":"","mtitle":"翁源","ftitle":"","authors":["萧亢石"],"text":[{"type":"paragraph","text":"萧亢石"},{"type":"paragraph","text":"日军穷兵不已，见攻汉口不利，乃大举转攻华南，于大鹏湾登陆，以致外间盛传粤省政府有迁往翁源者，而粤当局则否认有此举；而翁源其地，则已深印于我侪脑海之中，不得不有以一记者也。"},{"type":"paragraph","text":"考翁源位粤汉铁路大坑口站之东，距大坑口约二十公里，有公路可通，而大坑口则位于英德站之北，韶州之南，距广州已将一百六七十公里矣，距韶州则仅约三十公里耳"},{"type":"paragraph","text":"翁源以县界翁水之源，因以名焉。为汉祯阳县地，南朝梁置翁腺县，明清皆属广东韶州府，民初则改隷于岭南道。据翁源县志载，县治凡五徙，梁时翁源故址本在今县东北六十里，横江头岭下，今犹称日南门坪。待宋淳化中，迁下窖，在今县北五十里，一徙也。景祐五年，迁曲江县界濛驿，在今县西北九十五里，此二徙也。建炎三年，又迁细草冈“在今县东南四十里，此三徒也。元时县治江镇，在今县西北三十里，俗称旧教场，四徒也。明初县治长安乡，即今治，五徙也。"},{"type":"paragraph","text":"至翁源地名由来之翁水，亦名翁江，上游曰江镇水，俗称太平水，出翁源县东之翁山，南流至英德县东北，而罗江水挟诸水来会，又南流折西注于北江焉。"},{"type":"paragraph","text":"在翁源县东一百二十华里。有翁山。一名灵地山，据寰宇记载，山有石人，或藏或现，须眉皓白，酷肖老翁，人居此原，皆享寿考，因名翁山，翁水出焉。"},{"type":"paragraph","text":"故记者曰:粤省政府不迁则已，若迁于翁源者?则其地有翁江上流之“太平水”，朕兆极佳，定可不日复睹“太平也”!且翁山之原，人居此则享寿考，而粤省政府苟迁此者，亦当“寿考”，而即日可尽驱日人于大鹏湾之之海外矣!"}]}