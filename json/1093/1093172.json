{"id":1093172,"date":[{"year":1997,"month":5,"day":28}],"page":"11","source":"","region":"","masthead":"笔会","special_issue":"笔会","column":"唐诗别解","genre":"","count":"304","ytitle":"","mtitle":"“绝顶人来少，高松鹤不群”","ftitle":"","authors":["陈四益"],"text":[{"type":"paragraph","text":"陈四益　文　丁聪　画"},{"type":"paragraph","text":"贾岛《宿山寺》云:“绝顶人来少，高松鹤不群。一僧年八十，世事未曾闻。”高手之孤寂，令人兴叹。"},{"type":"paragraph","text":"俗语云:“人往高处走。”然高处岂易居焉。绝顶之上，人迹罕至，焉能知红尘中事。即欲知闻，其谁告之?亲身往探，谅亦难行，下山之路，有更难于上山者。况一登绝顶，群雄环视，稍有疏虞，便易失足，常欲自保，又何暇他顾?故东坡云:“我欲乘风归去，又恐琼楼玉宇、高处不胜寒。”"},{"type":"paragraph","text":"友人曰:今有索道，登高不难。诚然诚然。然余登泰山遇风，登青城遇检修，登香山无暇排队，更常有旅囊羞涩之际，索道云云，谈何容易。"},{"type":"paragraph","text":"然而如之何则可?今语云:系统工程。但须高明者设计，高明者施工耳。"},{"type":"paragraph","text":"<IMG alt=请插入11号盘，按F5键刷新后显示本插图！ src=\"D:\\inset\\1997\\05\\975s110601.JPG\">"},{"type":"paragraph","text":"<FONT class=imgaut>丁聪</FONT>"}]}