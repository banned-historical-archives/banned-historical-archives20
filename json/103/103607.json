{"id":103607,"date":[{"year":1946,"month":7,"day":16}],"page":"8","source":"","region":"","masthead":"","special_issue":"","column":"史地","genre":"","count":"1365","ytitle":"","mtitle":"宝树园杂记(一)","ftitle":"","authors":["颉刚"],"text":[{"type":"paragraph","text":"颉刚"},{"type":"paragraph","text":"自离故宅，忽易九春，今日归来，榴花满树，落英一庭，窗扉间触目皆先人遗墨，眷恋之情油然以起。及发箧陈书，则多成蠹鱼之窟，蜿蜒纠结，若镌龙蛇，其尤甚者为白蚁，仗其生殖率之高，每使巨轶化为土块。失声叹惜，难可自禁。急就烈日下曝之，重加整列，而焚其不可救者。结习未除，理书时随手翻览，或生解悟，或忆前尘，笔记之册于焉复立。老友臻郊主文汇报史地周刊笔政，移书索稿，至于再三。既生活未安，不克以论文供应，便钞新写数条寄之；非敢忘其劣陋，遽以未定之稿示人，直取是为解围资耳。三十五年六月二十九日，颉刚记。"},{"type":"paragraph","text":"男伶饰旦角"},{"type":"paragraph","text":"旦角饰以男子，不知其所自读始。偶读昌黎诗集卷十一“辞唱歌”云，“抑逼教唱歌，不解看艳词，坐中把酒人，岂有欢乐姿。……岂有长直夫，喉中声雌雌!君心岂无耻，君岂是女儿……乍可阻君意，艳歌难可为!”则唐代即有以丈夫身扮旦角而歌舞者。而韩愈斥之，又可知此风初起，使人见假态而不快也。又按，此诗宋王伯大注云，!诸本注云:此篇恐非公作。今姑存之”，则当为唐人所作而严入韩集中者，然其足以表见唐代风气则无疑也。"},{"type":"paragraph","text":"桃源所在"},{"type":"paragraph","text":"渊明作桃花源记，云“武陵人捕鱼为业”，武陵在湖南，自来无异说。而任昉述异记云，“武陵源在吴中，山无他木，尽生桃李，俗呼为桃李源，源上有石洞，洞中有乳水。世传秦末丧乱，吴中人于此避难，食桃李实者皆得仙。”其所述与渊明纪文绝似，两人时代又相去不远，盖同得之于传说；时人或谓渊明借此抒写其乌托邦，非也。然名则武陵而地在吴中，何也?湘中有洞庭而吴中亦有洞庭，源中有武陵而吴中亦有武陵，不可异乡?武陵在吴中何地，今所未详，然予敢信其确实。盖吾顾氏自西汉以东越王子受封于吴，遂为吴中著姓，而郡望则曰武陵，予久所不解。意吾先人有作武陵大守者乎?遍检书传，迄未能得，蕴疑于心久矣。今得任氏此文，知武陵在吴中，闷怀顿释。惟源与洞属今何镇何乡，则犹待于他日之探求耳"},{"type":"paragraph","text":"徐偃王卵生"},{"type":"paragraph","text":"东夷之陶每托始祖于鸟生，故商有玄鸟，夫余有朱蒙，清有朱果；吾友孟真东北史纲论之详矣。童君丕绳作历代疆域沿革略，谓“古代冀扬二州有鸟夷，淮水流域有佳夷。说文佳部，‘佳，鸟之短尾总名也’，是佳夷犹鸟夷也。……可证沿海自渤海湾至淮水一带，古代民族皆以鸟为国胜，商人则其大长也”。按任昉述异记云，“彭城郡，古徐国也。昔徐君宫人生一大卵，弃于野。徐有犬，名后仓，衔归温之。卵开，内有一儿，有筋而无骨。后为徐君，号曰偃王，为政而行仁义”。此可见徐君亦有卵生之说，传至齐梁而未已。徐为嬴姓，秦与之同，故秦亦有“玄鸟陨卵，女修吞之，生子大业”及“大廉实岛俗氏”，大廉玄孙曰“孟戏中衍，鸟身人言”等故事。秦为东方民族之西徙者，于此可证。"},{"type":"paragraph","text":"解手"},{"type":"paragraph","text":"俗谓溲溺为“解手”，初不明其义。及人四川，与人谈，乃知明末蜀人未遭张献忠屠戳者仅得十之一二，膏沃之地尽化草莱，故清初政府强迫移民，先以湖广之民填四川，继以江西之民填湖广。当移民之际，悉系其手，牵之而行，若今日之拉壮丁然。被移者内急，乱请于解差曰“解手!”遂相承以解手作便沪之代称，流传外方，莫诘其义。犹学童应试，就厕时必领出恭牌，亦遂称就厕为“出恭”也。"},{"type":"paragraph","text":"厕筹"},{"type":"paragraph","text":"史书中常见“厕筹”字，不审其状。寓成都乡间，见厕所门际悬一竹筒，插竹筹数十，长四五寸，宽三四分，盖厕筹之遗制也。蜀中竹最多，中人之家乱植千竿，取之不尽，故尚未以纸代"}]}