{"id":103257,"date":[{"year":1946,"month":7,"day":14}],"page":"6","source":"","region":"","masthead":"","special_issue":"","column":"","genre":"","count":"295","ytitle":"","mtitle":"|苛捐加杂税无异杀鸡取卵","ftitle":"","authors":[],"text":[{"type":"paragraph","text":"编者先生:"},{"type":"paragraph","text":"敝号地处僻静，营业清稀，日常收入，时虞不敷，加之捐税奇多，有不胜负荷之苦。"},{"type":"paragraph","text":"此次敝号向直接税局申报春季营业税，系以营业总收入额千分之十五核算，讵接获该局之缴款通知单，须以五倍缴纳，不知此数，从何根据，实使商民有无所适从之感。况一般商店之利润，概以百分之二十为多数，甚至有低于此者，如今营业税，竟占其半数，欲以区区之蝇头微利，维持其全店之一切经常开支，其可得乎。最后，惟有迫使全市小商店于绝境而关门大吉。切愿我贤明当局俯察商情，解民倒悬，须知杀鸡取卵，原非智者之所为也。索仰贵报持论公正，为民喉舌，恳赐予以披露，则感荷之情，永铭五中，专此即颂撰安。"},{"type":"paragraph","text":"虹口一烟号上"}]}