{"id":816731,"date":[{"year":1990,"month":6,"day":7}],"page":"4","source":"","region":"","masthead":"笔会","special_issue":"笔会","column":"","genre":"","count":"245","ytitle":"","mtitle":"游扬州二十四桥景区","ftitle":"——调寄《扬州慢》注","authors":["张冠城"],"text":[{"type":"paragraph","text":"张冠城"},{"type":"paragraph","text":"余之故乡扬州，有二十四桥名胜闻名古今。桥在瘦西湖畔，历经千年废兴，复建于今春。日前故地重游，睹景生情，杜诗姜词，俱涌心头，爰赋一阕，纪胜书感。"},{"type":"paragraph","text":"旧物重光，阆园新景，玉人又见吹箫。感春秋代序，掩千古名桥。自小杜当年咏后，落红冷月，遗韵风缥。正清明，绮阁珠帘，重建今朝。"},{"type":"paragraph","text":"《黍离》一阕，叹芜城，荠麦萧萧。倩白石道人，维扬再到，共泛云桡。二十四桥仍在，回眸笑，檀板轻敲。醉瘦西湖畔，春山翠柳窃窕。"},{"type":"paragraph","text":"注:姜白石《扬州慢》有“黍离之叹”，今反其意用之。"}]}