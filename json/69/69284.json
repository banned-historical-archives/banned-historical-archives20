{"id":69284,"date":[{"year":1939,"month":4,"day":21}],"page":"12","source":"","region":"","masthead":"","special_issue":"海上行","column":"","genre":"","count":"313","ytitle":"","mtitle":"重于泰山　轻于鸿毛","ftitle":"","authors":["乐信"],"text":[{"type":"paragraph","text":"乐信"},{"type":"paragraph","text":"纵横六县骋骅骝。父老方期展壮猷。忽蹈危机溅热血。会看后死复深讐。"},{"type":"paragraph","text":"隶属军委会别动总队之琴太嘉松金青六县游击司令长官熊剑东氏，奉委后率所部纵横南北，屡予敌军以重创。旋因事秘密莅沪，讵为敌方侦知，竟利用白俄出面，向熊兜售军火，将熊氏诱捕，解往虹口，施以威逼利诱。熊氏始终不为所动。最近传已遇害云。"},{"type":"paragraph","text":"不作医生作汉奸。崇朝饱喫卫生丸。从今傀儡添殷鉴。心更怔忡胆更寒。"},{"type":"paragraph","text":"曩为医生之席时泰，曾卒业于东京医科大学，其第二妾系日籍。自国军西撤，东南沦陷后，席氏即出任伪警察局秘书主任。于是购置汽车，招摇过市，俨然新贵矣!十一日晨九时许，席自寓所出外严，未数武，忽遭狙击，连中多枪，旋即行命。汉奸下场，如此如此，大可作为殷鉴也"}]}