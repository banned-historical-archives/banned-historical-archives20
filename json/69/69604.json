{"id":69604,"date":[{"year":1939,"month":4,"day":23}],"page":"11","source":"","region":"","masthead":"","special_issue":"法谭","column":"","genre":"","count":"2872","ytitle":"","mtitle":"国画源流与派别(续完)","ftitle":"本文前半段，已刊十一日本报第十二版中国历代书画展览会特刊","authors":["刘海粟"],"text":[{"type":"paragraph","text":"刘海粟　(续完)"},{"type":"paragraph","text":"周臣乃由院体推移变化而过渡吴派之画风，人物古而奇装，纤秾冶丽，山永峦头峻崚，直追李唐。唐寅，仇英皆出其门。子畏山水人物，靡不臻妙，得刘松年李晞古之皴法，行笔秀润缜密，而有韵度，盖能矩矱前哲，而锐出天机者也。从来师法北宗者，皆有作家习气，独子畏含英咀华，稚气满纸，实宗北而儿南者。此外文人士夫之擅艺事者，则有王冕，王绂。元章画梅竹清秀高古。孟端山水师法黄鹤，长江远岫，丛篁怪石，当时称为第一。其次有以墨竹著名之太常卿夏昶，文名借甚。嘉靖万历间有钱谷，项元汴，孙克弘，莫是龙，徐渭，周天球，谢时臣，陆治，邹迪光，王思任，张瑞图，李土达，李流芳，米万钟，盛茂烨，吴彬等，指不胜屈，钱叔宝诗文书画，皆受文衡山之指授，落笔点苔，沉着不苟。项墨林博学多闻，精鉴赏，富收藏，山水兰竹轻淡饶有逸趣，莫云卿高介绝俗。孙雪居山水花卉并皆佳妙。徐天池泼墨淋漓，笔意纵横，周天球好写兰而有书卷气，谢时臣得石田法而变化多端。李长蘅，山水有清标之致，逸气飞动，与程嘉燧等共称为四君子，吴文中笔意县密，力道韵雅，人品既高，则艺事自无尘俗之气，传世山水极少，故弥足珍贵也。米万钟，张瑞图之苍润，陆包山之奇峭，李士达之朴厚，皆能各树风标，离合文沈。其余蒋篙账路等所学宋元，未免扩野，不为世重，于是华亭派继之而兴。华亭派者以董其昌元宰为之领袖，董官至礼部尚书。谥文敏，诗文书画皆称绝，自谓突过赵文敏，故落笔便有潇洒出尘之概，其画不宋不元，颠倒一时，较元贤朱泽民唐子华辈固优，较曹云西钱选亦有过之无不及，逸润苍郁，骨格秀发，墨法之妙，尤为独得，盖纯乎韻胜者也。尝自言:“气韵不可学，生而知之，自然天授:然亦有学得处，读万卷书，行万里路，胸中脱去尘浊，自然邱壑内营，成立褒鄂，随手写出，皆为山水传生。”效董者，赵文度而下无虑数十家，皆与董同时。香光与沈文唐，并称明代四大家，万历至崇祯间，有陈继儒，程嘉燧，倪元路，恽向，黄道周，杨文聪，祁豸佳，宋旭，沈士充，顾正谊，卞文瑜，邵弥，王建章等，陈眉公跌宕风流，着笔苍浑，不食人间烟火，程孟阳博学品高，山水法大痴，以腴润见胜。倪元璐黄道周并以诗文书法，重于当世，山较松石高古绝俗，不食人间烟火。“江流天地外，山色有无中。”悟此诗者，方能观倪黄之画也。杨文聪亦以山水竹石见长。三家者，皆晚明殉国之士，气节文章，标炳当世，故其笔迹弥为天下珍重，有伟大之人格然后有伟大之艺术也。恽香山之山水，出自北苑而别成一家，祁豸佳诗书皆学于思翁，画颇整巧。赵文度师法宋旭，沈士充则出文度之门，其书画有烟云变灭之趣。以上诸家有谓之苏松派者，顾正谊之流，则称华亭派，皆有董思翁之遗风，卞文瑜之山水树石剔有古意，邵瓜畴王建章书画兼长，均为华亭派，吴梅村作画中九友歌，以董玄宰居首，王时敏，王鉴，李流芳，杨文聪，程嘉燧，张学曾，卜文瑜，邵弥等皆属之，由此吴派中，又有云间派与娄京派之别，王麓台曰:“明末画家，类多疏旷隽逸，自立堂户，一变宋元面目。”岂不然哉!"},{"type":"paragraph","text":"明花卉之画，于边吕二家，林氏父子之水墨写意派之外，文人则有沈石田，陈淳，陆治，周之冕四家，石田翁之花卉，轻淡没骨，设色水墨皆备，别成格调，为明代花卉文人派之开始。陈白阳，陆包山，周之冕，皆出自启南。前述之徐渭亦多作花卉，与白阳同一神妙，跌宕风流，不可一世。"},{"type":"paragraph","text":"人物画，前有蒋子成而后有阮福，万历时则有丁云鹏。吴彬，吴廷羽。丁南羽博学能者，长于白描之佛像罗汉。吴文中亦长于白描罗汉，故宫所藏之二十五圆通图，朴厚精奇，弈弈如生。明代之人物画，第一大家，则为仇英，英最工于仕女风俗画，铺陈得法，情景如生，实人物画上之新格，至于楼观旗辈鞍马之类，亦极精密，神采生动，不让赵文敏。能传十洲之画，除其女杜陵内史外，不多见，尤求，程环，石锐均受其影响。迨明末雀子忠，陈洪绶出，别创人物画新格，时称南发北崔，为仇十洲以后之人物画大家，而开清代人物画之新纪元焉!传神写照之名人，则曾鲸出而轰动一时，万历十年意大利教士利玛窦来明，能写耶苏圣母像，曾波臣乃折衷其法，而作肖像，所谓江南派之写照也。"},{"type":"paragraph","text":"满清入关而主中华政权，制度文化，固多仍明旧，艺术思潮，亦仍绍述前代遗绪耳。明沈石田，文征明以来，吴派勃兴；董其昌，陈懦继起，盛名压艺苑，论画尚南贬北，一时风靡，故清代艺苑，南宗独盛几三百年，非无因也。唯于明末而迄清初，绍浙派之衣钵，而一洗蒋嵩等粗扩之币!开清代山水画健实精研之美风，为浙派后劲，崭然出人头地者，厥为篮瑛，其子篮涛，篮孟以及禹之鼎均传其画风。浙派之外又有称袁派者，特长楼阁之画，即雍正间内延供奉之袁江及袁耀，袁雪，三家之联，已成绝响。"},{"type":"paragraph","text":"浙派既衰颓不振，而吴派逮夫清初，益臻变化之极，故南宗一统，清代画苑最负大名者，为清初六大家，王时敏烟容，王鉴元照，均承香光。烟客穷大痴之奥，时谓得一峰正法眼藏，元照沈着古逸，力追元人。王翚石谷，吴历渔山，同出烟客之门，融合南北，不落窠臼，虽品格不同，神韵则一，麓台曰(墨井造诣，不在耕烟下。)非语虚也，乃一则名塞寰内，尊号古今画圣，一则寂无所闻，后来至有不识渔山为何许人者，不亦深可慨哉!寿平恽格胎息宋元，气韵超逸，以耻为天下第二手，避石谷而为没骨写生。麓台王原祁亦法宋元，直追子久，四王吴恽，镕铸宋元明别成一体，而其流宏布至今，在画史取得特殊之地位。六家领袖端推烟客，画有特慧，髫时即为思翁眉公所激赏，山水勾勒所拂，虚灵神逸，随意点染，邱壑浑成，渊深静穆，其嫩如金，艺苑此诣，惟烟客独步也。传烟客之画风者，其子王撰及吴历，传元照之画风者，为王原祁，传石谷之衣钵者，有杨晋，宋骏业，蔡嘉等，而吴渔山，王麓台其尤著者也。渔山师事烟客，而得力于黄鸩之处多，酣厚沈郁在六家中为最胜，画品在石谷之上，与南田异趣同旨，惟传世之作不多，麓台论画，每右渔山而左石谷，尝语弟子曰:“迩时画手惟渔山而已。”戴文节亦言沈厚之作，当代当推吴墨井。麓画于大痴浅绛尤为独绝，熟不甜，生不涩，淡不厚，实而清，书卷之气，盎然于楮墨之外。此后王宸，王玖，王昱冠以麓台，亦称小四王，麓台门下之四弟子，其最能传其衣钵者曰黄鼎，则甚著名，沈德潜之归愚文钞，列举当代以画名者五人，恽寿平，吴历，王原祁，王翚，黄鼎称娄东派，尊古门人方士庶张宗苍以及董邦达，董诰父子，钱继乔维城兄弟等，以乾墨渲皱山石，焦墨积累林木，葱蒨蓊翳，虽曰系属娄东，而其神韵实出尊古，后来居上，骎骎乎突出娄东之樊篱矣。继石谷而下者，有杨晋，顾昉，胡节之流，谓之虞山派，此等画派之外，尚有新安派，松江派，江西派，金陵派等。新安派始释弘仁，松江派起于董玄宰，赵文度宝为之首，罗牧崛起宁都，挟其学以游南昌，笔墨空灵，名动公卿，士夫学者多宗之，谓之江西派，查士标，孙逸，汪之瑞与浙江共称为海阳四大家。江左二家，又称萧孙，即萧云从，孙逸。程正揆，方享咸，顾大申，时称鼎足名家。金陵派以袭贤为首，樊圻，高岑，邹喆，吴宏，叶欣，胡慥，谢荪等谓之金陵八家，垄贤沈雄苍秀，妙绝一时"}]}