{"id":69770,"date":[{"year":1939,"month":4,"day":24}],"page":"12","source":"","region":"","masthead":"","special_issue":"","column":"","genre":"","count":"427","ytitle":"","mtitle":"当上海作战之时(六四)","ftitle":"","authors":[],"text":[{"type":"paragraph","text":"志"},{"type":"paragraph","text":"顾君来言，其家在罗店与施相公庙间，村居十余户，滨江望海，农渔相杂，战起，村前亦掘壕驻兵，小康之家乃均逃避，而留居者亦不在少数，惟地处偏僻，不当军事要冲，故防军不逾一班人，其余则在相去三五里之大王庙间驻扎，留村防军则掘于村前沿河边，以离火线尚远，故壕中只留步哨一二，余均休息民家，兵民亦相安，和谐若家人，乃一夜，忽然村厖乱吠，遥处电光闪烁，日军竟取道于此准备逆袭我军后路矣，哨队鸣枪，休息中各士兵亦急入壕防御，村民亦见义勇为，一方不辞险危，躬冒弹雨为战士运械弹，一方则急足乘自由车向太王庙驰去乞援，援军乃能及时到达，始得击退来犯之日军，于此尤足证军队之绝不能少民臂众助也。"},{"type":"paragraph","text":"——九月四日——"},{"type":"paragraph","text":"全面战起，为日已多，然而双方仍维持不正常之外交关系，我驻日大使许世英仍在东京，并未下旗回国，国人互谈及各报舆论，咸以绝交一事为研究问题，中央之依然维持此不绝如缕之邦交者，殆因国人留居彼邦者甚多，乃有所期待，而日方之不宣布绝交者，显然其别有用意。"}]}