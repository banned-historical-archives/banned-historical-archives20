{"id":941155,"date":[{"year":1994,"month":4,"day":24}],"page":"5","source":"","region":"","masthead":"笔会","special_issue":"笔会","column":"","genre":"","count":"266","ytitle":"","mtitle":"观画有感","ftitle":"","authors":["陈从周"],"text":[{"type":"paragraph","text":"陈从周"},{"type":"paragraph","text":"寒汀江老，画家前辈，往事般般，未言肠断。犹记其去世前夕，同去绍兴，共作画数日，不意回沪即去世，哀哉痛哉!江老实近今花鸟大师，其鸟可称鸟圣，形象正确，动态活泼，物情物理三者俱得之，花鸟之画，当今独步也，名重画史中。"},{"type":"paragraph","text":"近有小友任耀义来，以画示余，知为江老再传弟子，画鸟生动，且有气势，后知其西画亦有功力，有根抵。要之，古为今用，外为中用，能行之有方，必有成也；最怕不求其本，但求形似。余虽性近保守，观耀义画，方知余之看法是矣。观其画，欣其能务实求进，师江老花鸟，能得其传者，余欣为书数语，使世人知有此后进之人才也。"}]}