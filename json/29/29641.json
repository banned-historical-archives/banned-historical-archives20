{"id":29641,"date":[{"year":1938,"month":9,"day":3}],"page":"2","source":"路透社,美联社","region":"东京","masthead":"","special_issue":"","column":"","genre":"","count":"537","ytitle":"","mtitle":"日本风灾损失惨重","ftitle":"死伤及失踪者达百余人　东京倒损房屋十余万椽","authors":[],"text":[{"type":"paragraph","text":"【路透社东京二日电】昨日之飓风、共死三十四人、内有二十五人、乃因山崩压毙、另有十三人、现告失踪、伤者不下数十人、恐各方报告到齐之时、死伤总数、必远过于此、东京物质上之损失、计倒屋七百三十一椽、破壤不堪居住者、三百七十五椽、受重损者、四万一千七百四十四椽、被水淹者、八万六千四百五十九椽、现以收容所为居者、共约一万二千五百人、尚有多人因无家可归、居于亲友处、横滨水面损失、连码头挖泥船汽艇渔船在内、共达五百万元、至于各地损失、连农作物在内、共有几何尚未经当局查明、预料其数字必甚巨也、昨夜东京等城市仍有整个部分电炬不明、因电线受损之处太多、一时不及修竣也。"},{"type":"paragraph","text":"【美联社东京二日电】据今日警局宣布、此次飓风吹过东京、死九十九人、伤七十七人、尚有六十九人失踪、毁屋一千五百六十栋、尚有四千八百栋、则均受有损伤、飓风过后之潮水、至少将房屋二百九十三栋完全冲去、此次船只之被高潮及大风冲离泊椗处者、计七十一起、曾有一部小舟被吹入海中、不知去向。"},{"type":"paragraph","text":"【路透社东京二日电】昨晨飓风吹过日本东部、损害甚钜、据今晨九时警署报告、共死九十九人、伤七十七人、尚有六十九人失踪、房屋全毁者一千五百六十所、半毁者四千八百○八所、被水冲去者二百九十五所。"}]}