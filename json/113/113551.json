{"id":113551,"date":[{"year":1946,"month":9,"day":24}],"page":"8","source":"","region":"","masthead":"","special_issue":"史地","column":"","genre":"","count":"2272","ytitle":"","mtitle":"记近代史学家沈子培先生","ftitle":"","authors":["洪焕椿"],"text":[{"type":"paragraph","text":"洪焕椿"},{"type":"paragraph","text":"先生讳曾植，姓沈氏，字子培，号乙盦，晚号寐叟，嘉兴人也。曾祖讳学堦，字自堂，邑庠生。祖讳维鐈，字鼎甫，号子彝，由进士官至侍郎，学者称小湖先生，著有补读书齐遗稿十卷。父讳宗涵，字严伯，官员外郎，赠光禄大夫。先生生于道光三十年(公元一八五○年)二月二十九日，卒于民国十一年十月二日，春秋七十有三。先生兄弟四人，伯曾棨，叔曾桐，季曾樾，先生其仲也。曾桐字子封，由进士官至云南提学使，与先生齐名，时称二沈。"},{"type":"paragraph","text":"先生八龄失怙，妣氏韩太夫人，于灯下课义山诗，每成诵始寝。十二岁，韩太夫人又授以高叔祖廷耀手批本渔洋山人精华录，晨夕几案，未尝或离。光禄公居官廉洁，家无积蓄，身后益困，是以先生幼时，初无恒师；而天性嗜学，读书恒废寝食，家贫体弱，冬日无絮衣，手指僵裂，而终释卷。同治九年秋，先生以大学生应顺天乡试，同考官罗绎农家劬阅先生卷，诧为奇才，惜荐而报罢，罗氏为之惋惜不已。越三年，先生中北榜第二十二名华人。光绪六年，先生三十一岁，中式第二十四名进士，殿试第三甲第九十七名，赐同进士出身，朝考第二等第二十二名，以主事用。观政刑部，自是深究古今律法，人推律家弟一。光绪二十九年春，以郎中简放江西广信知府，三十二年擢安徽提学使。明年，署布政使；又明年，护理巡抚。在皖五年，政无钜细，先生莫不先之劳之，署藩三年，而菲食温饱如故，归装惟载书十万卷耳。"},{"type":"paragraph","text":"光绪二十一年，东军失利，先生感伤国事，思有以挽救时局，因与康长素有为，徐菊人世昌，杨叔峤锐，丁叔衡立钧等，开强学会于北京。二十二年，俄欲谋我黑龙江渔业航务，先生力驳斥之，俄使为气沮。翌年，袁世凯在天津小站督练新军，军有重任，欲以屈先生，而先生因居韩太夫人尤，谢之。二十四年，两湖总督张之洞聘先生主武昌两湖书院史席，无问不答，答必详尽，学者翕服。旋应湖南巡抚陈宝箴之招，襄办新政，未赴而政变作，先生尤时益深，心为之瘁。二十六年，盛宣怀延主南洋公学讲席，时当拳匪乱后，吾国与外人订立辛丑和约，宣怀以约稿诣公商榷，每易一字，未尝不称善行之也。"},{"type":"paragraph","text":"先生自少即沈潜义理，喜治史学掌故，尤通辽，金，元三史。二十四岁以后，以西北边疆多故，益覃心研究西北舆地之学。日人那珂通世尝因文道希学士就先生问，先生以中原音切蒙古文之音授之。光绪十九年，俄使喀西尼以俄人拉特禄夫蒙古图志中唐阙特勤碑，突厥芯伽可汗碑，九姓迥鶻受里登啰汩没蜜施合毗伽可汗圣文神武碑拓本，送总理各国事务衙门，属为考释，先生时充俄国股章京，因作三碑跋以覆俄使，俄人译以行世，于是三碑始渐著于世。先生于词章之学，若不屑措意者，有作即弃去。五十岁以后，乃时托吟咏，以寄其感怀时事之情，而与陈石遗衍过从最密，有所作必以相示。尝创诗有三元之说，谓开，元和，元祐，以为皆外国探险家觅新世界开埠头本领。后又易开元为元嘉，称三关，尝以此教人，谓通此始可名家，务极其变，以归于正，同光派咸奉为魁杰。"},{"type":"paragraph","text":"满清鼎革，先生年已六十有三，退而隐居沪上，中外学者，无不欲一接其言论丰采。俄国哲学家卡萨林曾作中国大儒沈子培一文，有中国文化典型之语。民国三年，浙江设立通志局，聘先生为总篡，于是先生尝至杭州，撰定续志凡例，自乾隆元年起至宣统三年止，议增大事记，大事录，遗民传等，并先后聘朱古微祖谋，吴子修庆坂，陶拙存葆廉，金甸丞蓉镜，王静安国维，张孟劬尔田等数十人为篡修，成志稿二百余册。"},{"type":"paragraph","text":"先生晚年鬻书自给，海内外辇金求书者，户限为穿。其书法，初精帖学，得笔于包安吴世臣，张廉卿裕钊，晚又帖入碑，融南北书流为一冶，而其变化，能独发胸中之奇，论者为“三百年来，殆难为辈”云。"},{"type":"paragraph","text":"先生在京曹二十余载，一时朝士之博学通识者，多相交游；而与黄漱兰体芳，李仲约文田，朱蓉生一新，袁爽初昶，文道希廷式，王幼霞鹏运，盛伯熙昱，李莼客慈铭及漱兰子仲弢绍箕等，讲习尤契，其受业子弟以王静安为最著名，静安尝言先生学术大纲及治学方法，略云:‘先生少年固已尽通国初及乾嘉诸家之说；中年治辽金元史，治四裔地理，又为道咸以降诸家之学；然一秉先正成法，无或逾越。其于世道之隆替，政治之利病，必穷其源委，似国初诸老。其视经史为独立之学，而益深其奥窔，拓其区字，不让乾嘉诸先生。至于综览百家，旁及二氏，一以治经史之法治之，则又为自来学者所未及。若夫缅想往昔，达观时变，有先知之哲，有不可解之情，知天而不任天，遗世而不忘世，如古圣哲之所感者，则廑以一二见于歌诗，发为口说，言之不能以详，世所得而窥见者，其为学之方法而已。夫学问之品类不同，而其方法则一；国初诸老用此以治经世之学，乾嘉诸老用此以治经世之学先生复广而治一切诸学，趣博而旨约；识高而议平，其忧世之深，有过于袭魏，而择术之慎，不后于戴钱。学者得其片言，具其一体，尤足以名一家，立一说，其所以继承前哲者以此；其所以开剏来学者亦以此。使后之学者，变而不失其正鹄者，其必由先生之道矣。’(观堂集林卷十九先生七十寿序)"},{"type":"paragraph","text":"先生著作，可得而知者十余种，其已刊行者有岛夷志略广证二卷(见古学汇刊)，寐叟题跋二集(商务印书馆版)，喁于集一卷(上虞罗叔言刻)，寐叟乙卯稿一卷(四益宦刻本)，曼陀罗寝词一卷(商务印书馆版)等数种。已写定者，有蛮书笺注十卷，黑鞑志笺注若干卷，元朝秘史笺注十二卷，长春真人西游，笺注二卷，蒙古源流笺注八卷。皇元圣武亲征录校注若干卷，元经世大典西北舆地考若干卷，法藏一勺四卷，类帖考若千卷，海日楼诗集若干卷，文集若干卷，倦寐联吟集一卷。其散佚者有汉律辑补若干卷及晋书刑法志补若干卷；而其关他于研治方舆，刑法，音律，佛经之佚著，世人所未见者，殆犹不少也。"}]}