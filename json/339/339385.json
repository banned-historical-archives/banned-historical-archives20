{"id":339385,"date":[{"year":1956,"month":12,"day":25}],"page":"3","source":"","region":"","masthead":"","special_issue":"笔会","column":"","genre":"","count":"247","ytitle":"","mtitle":"洞仙歌","ftitle":"赠‘讨饭阿昌’","authors":["夏承焘"],"text":[{"type":"paragraph","text":"夏承焘"},{"type":"paragraph","text":"陈阿昌嘉兴真西乡第六村人，自少为佣工，嘉兴沦陷中，以乞食为活。真西第九村有女恶霸缪孟氏者，人称雌虎；解放初，以重金赂阿昌；阿昌掷之地，擒缪下狱。予在嘉兴参加土改，阿昌时为农会副主席，人犹呼为‘讨饭阿昌’。尝听人谈其拒缪孟氏贿鬻事，甚动人，作此赠之。"},{"type":"paragraph","text":"客何为者?记鹑衣百结，能唱莲花好唇舌。引红旗过市，客又何歌?又何事，独眥众中先裂?(阿昌瞎一目。)翻身艰苦事，饥疮刚肠，钱眼中间几人杰!咄汝阿昌来!缚得于莬，看自有数根穷骨。算领导春光仗梅花，有斗惯风霜，老枝如铁。"}]}