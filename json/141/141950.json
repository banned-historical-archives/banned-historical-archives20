{"id":141950,"date":[{"year":1947,"month":3,"day":21}],"page":"7","source":"","region":"","masthead":"","special_issue":"浮世绘","column":"","genre":"","count":"807","ytitle":"","mtitle":"石屋余沈","ftitle":"锦城行记　(二)","authors":["叙伦囤"],"text":[{"type":"paragraph","text":"叙伦囤"},{"type":"paragraph","text":"旅寓"},{"type":"paragraph","text":"沙利文为军政界要人所设，每日皆有宴集，游伎亦穴其中，喧嚣<IMG alt=请插入2号盘，按F5键刷新后显示本插图！ src=\"D:\\inset\\1947\\03\\473l0702AA.JPG\">耳，睡不得安。余喜早起，至此则七时后兴，待者枕藉户外，鼾声相和。呼之不能起也。欲盥不得，迻寓则新式者皆犹吾大夫也，旧式者则皆偪而不洁。"},{"type":"paragraph","text":"旧肆"},{"type":"paragraph","text":"游市，闻此间古玩铺皆在忠烈祠街。遂尽阅诸铺。颇多哥瓷大印泯合。然旧而完善者少。余得其一，乾隆仿成化也。别得成化哥瓷笔筩一，雍正花瓣式水器一，与余北平所得同形，而色较深。钟式水器一，道光时物。小盘一，铺人以为明瓷，可信。惜釉经擦损，不甚深矣。此数器仅费银币十余元，在北京至少五倍也。然有一浅绿水器，亦明瓷，亦谐价不得。其实亦止索十余元耳。"},{"type":"paragraph","text":"市廛"},{"type":"paragraph","text":"成都市廛略似杭州，而住宅则似苏州绍兴。巨室皆为台门。多悬板刻门联。或横匾额。皆吉羊语。有以扁额为庆祝者，皆悬之大门以内，此俗余初见也。有一宅，门户已仿西式建筑，而额上书“初哉首基”四字。市中男女头缠白布或黑布者甚多，黄任之“蜀道”以为盖古遗俗，或以为始于为诸葛武侯服丧者则不必然。盖实以气候关系以此护首耳。"},{"type":"paragraph","text":"名迹"},{"type":"paragraph","text":"蒋养春来。偕游新西门外草堂寺浣花祠工部祠。二祠皆在草堂寺右。寺中楠木甚多，川中产此最富，故巨室率以楠木为之。浣花祠有额曰:“簉室英雄”，大为媵妾吐气也。工部祠中奉子美，左祠黄山谷，右则陆放翁。皆塑像，尚不甚恶。当有所本也。寻清以前石刻不得。寺祠今方设保甲训练班，神龛以外皆卧具也。辛亥吾浙光复后，学宫亦如是。大成殿外两庑皆置寝器，先贤木主不可复覩。死者固无知，若有知，当欲与衣文绣以入太庙而复弃诸涂汙以供樵牧之践者何异耶?世间荣辱敬辱，皆狐埋狐搰而已。以不便周游，遂折而至西门外，游丞相祠堂。其前为昭烈祠，昭烈祠两庑皆祠昭烈臣僚，昭烈武侯塑像皆俗甚。武侯之像，竟不如剧中所饰，尤较温雅也。再经南门，至东门外。竭于望江亭，即薛涛故宅，涛井在焉。今名郊外第一公园。修竹丛生，高蔽云日，境尚悠闲。惜未政理，小贩卖食物者川流不息，极扰清谈。"}]}