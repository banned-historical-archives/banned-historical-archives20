{"id":141769,"date":[{"year":1947,"month":3,"day":20}],"page":"7","source":"","region":"","masthead":"","special_issue":"浮世绘","column":"","genre":"","count":"1131","ytitle":"","mtitle":"石屋余沈","ftitle":"锦城行记(一)","authors":["叙伦囤"],"text":[{"type":"paragraph","text":"叙伦囤"},{"type":"paragraph","text":"十月廿七日晨七时，自北平赴成都，乘欧亚航空公司六号小型机出发。飞空约千米达，途次俛观，所过皆平原，田畴望无所植，而田方甚为政饬，土色甚丽，略如今西式建筑中地板之用各色油木砌成者。村落如棋布，每成方形，余以为此非偶然，盖今之村落，即古之部落，实即城邑之雏形，其制由来久矣。凡村落率有树围之，所谓境界林中。村落中屋宇道路亦甚政齐。九时四十分过彰德府城城为长方形，城内屋宇亦政齐，仅东北隅有少许空地耳。城有水环之，十时二十分，过卫辉府城，东南北为等边形，西北少鼓出，城内屋宇不及彰德之政齐，空地亦多，屋宇约占五分之三而强耳。十时三十分，抵郑州五里堡机场，更乘十九号十型机。小型机中才有客坐三，大型机中设备尚佳，椅子可坐可躺，前后二室，共十二坐。十一时十分自郑起发，高度已渐增至二千米达，所过皆山，十二时四十分许过华山，适当其颠，峰势奇伟，率皆崚削，见绝壁之上有屋宇焉，惜飞度甚速，不能徐览也。午后一时二十分抵西安之西郊。西安城有内外，内城甚大，屋宇道路亦甚政齐，新建筑物少而翘露，乘客抵此可以进食，但须先语侍者，以电报相约，俾得豫备，余因不觉饥饿，徘徊于机场四周，遇工人方执炊者，与之语，问岁何如。曰:太旱。因指四周曰:皆不能下种。问粮价几何。曰:四等面须卖二元二毫。盖一斤之数也。观其以干稻叶为薪，问其此间皆用此以炊耶?曰:煤贵耳。遇陕西省立一中学生三人来观飞机者，询其对于学校满意否?曰:那能满意，不过较前稍好耳。三人皆甚有礼。二时由西安再发，高度渐升，二时三十分达二千六百米达，所经山巅，草木黄翠，阴有积雪，旋复升至二千九百米达，旋竞升逾三千米达，气候渐寒，云飞于下，三时经过一处，有水道已涸，而县瓦甚长，将抵汉中，复经一处，亦有河流，而山皆无峰，亦无草木，似经冲刷然者。三时廿八分经一处，群峰历乱，而颠树葱郁，青翠之中，间以綘黄，俛视如观五色鸡冠花，极为美丽，有水道极长，自此而西，高度渐降。三时三十分为二千六百米达。四时降至二千米达。又经一处，河流甚曲，水浊，山原皆经耕种。四时五分飞度降至一千八百米达。旋复渐降。自此而西，水道弥多，草木皆绿，俨如春日，四时二十分经一县治，其西为河，西南有桥五孔，有大道在其南，自西而东。四时三十分经一河，自南而北，水色甚新，自北而西，村落渐密，至四时四十分，则道上有人力车往来，知抵成都矣。四时四十五分抵成都城严凤皇山下，自北平至此约二千七百公里，去其逗留者八十分时，实行八时四十分时。计每分时当行五公里又二分之一而弱也。机中所苦惟耳如雷鸣不绝耳。入城，寓东东胜街沙利文饭店，城内道路尚好皆以三合土涂成，胜柏油路也。道路亦洁，闻系责成居民逐晨扫除，故官无所费，此二者皆杨子惠督川时政绩也。"}]}