{"id":141591,"date":[{"year":1947,"month":3,"day":19}],"page":"7","source":"","region":"","masthead":"","special_issue":"浮世绘","column":"","genre":"","count":"518","ytitle":"","mtitle":"石屋余渖","ftitle":"","authors":["叙伦囤"],"text":[{"type":"paragraph","text":"叙伦囤"},{"type":"paragraph","text":"沈宝桢"},{"type":"paragraph","text":"相传沈文肃宝桢之薨，自言为鬼索命。礼禳无所畏避。独江宁知府涂宗瀛视疾，则暂去。文肃因令涂为伴，须臾不得离。涂苦之。一日，文肃浓睡，涂以闲去。而文肃竟薨。然余所闻又有怪者。故浙江候补道员某君，先以知县后补江南。为文肃属吏也。一日，小感疾。若有人速之。索衣冠，服而卧。恍抵一所。殿陛森严，同王者居。视殿上坐者数人。其一故交也。余皆古衣冠。故交者即速之坐。曰今一案正待公来判耳。吏抱牍而登。披视则所署罪者。赫然沈宝桢也。心大动。屋宇摇摇若欲坏。强定之。即与故交者榷其事。故交者曰。此案吾数人者皆定诺。独待公判耳。某尚持之。俄而文肃入。便服挺立廷中。气甚盛。故交者谓某曰。此公庭不宜复顾私谊。便竟其事耳。遂按之。文肃殊不服。怒而辩。俄而群鬼来与文肃对质。乃无言。爰书既定。某亦豁然。则家人环集。谓已死一日。徒以心血未寒不敢殓耳。某便问沈制台何如。时文肃故无恙也。无何，闻文肃病。某大惊。日趋人探其耗。及文肃薨。语家人曰。吾其死乎。乃告其事。亦卒。不明文肃缘何得阴谴。俄而某亦卒。"},{"type":"paragraph","text":"严嵩题字"},{"type":"paragraph","text":"杭州城西湖楼霞岭下岳鄂王庙内有严嵩和鄂王满江红词石刻。甚宏壮。词既慷慨。书亦瘦劲可观。未题衔。华盖殿大学士。后人磨去姓名。改题夏言。"}]}