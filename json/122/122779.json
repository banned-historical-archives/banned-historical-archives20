{"id":122779,"date":[{"year":1946,"month":11,"day":22}],"page":"3","source":"","region":"","masthead":"","special_issue":"","column":"","genre":"","count":"201","ytitle":"","mtitle":"穷途日暮 失业上吊","ftitle":"","authors":[],"text":[{"type":"paragraph","text":"南市里马路会馆街鼎新里十六号，山东人孟子金，年三十三岁，曾供职于资源委员会，半年前因故停职，日与其妻牛衣对泣。值钱饰物，已变卖殆尽，前日以旧衣数件，嘱其妻携往街头出卖，至日落无问津者，无米为炊，夫妻因起口角，子金生性粗暴，扬言欲刺死其妻，妻惧避于同弄二十号夫之旧同事家，昨日下午一时许，妻返家，见门窗紧闭，叩呼不开，后在窗楞中窥见其夫自缢于房门背后呼邻人破门而入，即行解下，抚之已僵矣。"}]}