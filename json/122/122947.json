{"id":122947,"date":[{"year":1946,"month":11,"day":23}],"page":"3","source":"","region":"","masthead":"","special_issue":"","column":"","genre":"","count":"200","ytitle":"","mtitle":"兵余湖游","ftitle":"","authors":["黄炎培"],"text":[{"type":"paragraph","text":"剩有寒苔绿到门。千今百古与招魂。谁家弦诵琴巢里。一树霜红写烧痕。"},{"type":"paragraph","text":"日日飚车载大群。血花涌作满湖云。受降城外新歌舞。鬼哭北高山下闻。"},{"type":"paragraph","text":"日寇陷杭每日自各地搜捕青年车运北高峰下一一刺腹灌硝镪水死之哭声震野芒鞋踏遍劫余灰。手拨重霾开未开。倚醉是歌还是哭。湖山冷笑尔无才。"},{"type":"paragraph","text":"霜晨雾夕乍胜棉。秋尽明湖碧可船。欲拾自然供话茗。萧萧乱叶晚霞天。"},{"type":"paragraph","text":"爱从朗尽寻残月。淡淡幽弧倍有情。记取崦嵫长寂寂。冥行终仗汝光明。"}]}