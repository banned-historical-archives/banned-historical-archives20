{"id":122143,"date":[{"year":1946,"month":11,"day":18}],"page":"4","source":"","region":"","masthead":"","special_issue":"教育　文化　体育","column":"","genre":"","count":"217","ytitle":"","mtitle":"虾蟹纵横事有无 荒凉艺苑长青芜 画师老去笔犹健 好写长门鬼趣图","ftitle":"","authors":[],"text":[{"type":"paragraph","text":"海上重看白石老人画，赋一绝赠之。画师老矣，画笔纵横，磅礴凌厉，并世无两。抗战八年，老人闭门索居，所作多虾蟹之属，题句亦往往幽怨沉绵，意在笔外。收京之日，老人以画二百幅抵渝，余乃得拜读于山城。今更游京沪，展其所作，极尽荣盛。亦有浅人诋之以粗旷，时老人已飞返旧京矣。凡此于老人固皆无与也。鸣呼，艺苑荒芜，何如今日，荣辱异势，复雨翻云，老人豪劢，当效罗雨峰之作鬼趣图以写之也。　云门山人"}]}