{"id":878,"date":[{"year":1938,"month":2,"day":8}],"page":"4","source":"","region":"","masthead":"","special_issue":"","column":"","genre":"","count":"608","ytitle":"","mtitle":"乱离中鳞爪","ftitle":"","authors":["梦莲"],"text":[{"type":"paragraph","text":"梦莲"},{"type":"paragraph","text":"锡常既告沦陷，驻在江阴之国军，奉命纷纷后撤，即容重五十石货物之小船，亦在被封扣之列，斯时一般域区有产者，尚可设法通融，雇舟过江，而逾万之贫困无力者，则只赖义渡局济渡，然该项船只，为数本少，且为避免轰炸，白昼停驶，致站立江边待渡之人，益形拥挤，是以，登船时妇孺失散者，跌落江中者，比比皆是，城陷时，尚有大批未能得渡者，呼号悲啼之声，虽隔岸之靖江；亦清晰可闻，可谓极尽人间之悽惨矣!"},{"type":"paragraph","text":"当常熟失陷时，江阴镇澄公路上；时见有携拐杖颠跛而行之伤兵，沿途询问后方医院之所在而不得，亦竟有为饥饿数日而求乞于路人者，盖其时之江阴，后援会之组织，已无形解散，县府及医院中人，亦早皆逃逸，因此伤兵之招待所已无，而当时留于江阴者；又皆为贫苦之人，虽有怜悯之心，亦属哀莫能助，故即有救济，亦只给以一餐而已。彼等为抗战负伤，忍痛步行至后方求医，而后方予以如是之安慰，负责者闻之，其能无愧于心乎?"},{"type":"paragraph","text":"无锡情形紧张时，东北军纷退江阴，每至一家，辄曰:“吾侪山前方苦战来此，汝等何不竭诚招待”，于是强人代其服役，偶有不合，则厉声呵斥，且强索强食，无所不为，乡人皆惧而避之。当退走江北时，即义渡船亦强欲封扣，闻彼等渡江，曾有四船为装载过重而没于江中，故人咸讥其“劫数难逃也。至于两广及中央军队，则与东北军迴异，纪律森严，人皆对其好感，彼等奉命退镇江时，恰值午夜，斯时澄地电灯已无，黑夜行军，队伍过多，为避免错杂计，皆抚肩而行，不稍混乱也。"}]}