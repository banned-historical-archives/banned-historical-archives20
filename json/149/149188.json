{"id":149188,"date":[{"year":1947,"month":5,"day":4}],"page":"8","source":"","region":"","masthead":"","special_issue":"浮世绘","column":"","genre":"","count":"301","ytitle":"","mtitle":"石屋余沈　叙伦","ftitle":"","authors":["幕府才"],"text":[{"type":"paragraph","text":"叙伦"},{"type":"paragraph","text":"李义由学章奏于令狐楚，遂能词翰，事理交尽其美，然簿书往来，岂能一一被之文采，而文人依马千言，可动鬼神，使理乡曲委琐，竟不能使情理烂然惬人心目者，比比然也。汤颐琐丈之在商务印书馆，不得于张菊生先生，其曲不必在先生也。昔余在教部，任余友诸贞长为秘书，贞长亦以诗名者也。然尝治清湖广总督瑞征幕府。建国初，又佐张季直为农商部秘书，复先后为浙江督办军务朱瑞卢永祥治文书，亦可游刃有余矣，乃亦拙于此道，余既得其情，有草，余必自为，遂不复责以此道，但令代譔藻词题识及普通酬应书札而已。所以全之也。及余去部，刘大白继余任，竟不能容，贞长狼狈而去，以穷鬰终。故知用人必用其所长，用故人尤当审慎之也。"}]}