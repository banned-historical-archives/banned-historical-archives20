{"id":394148,"date":[{"year":1959,"month":8,"day":12}],"page":"3","source":"","region":"","masthead":"","special_issue":"笔会","column":"","genre":"","count":"531","ytitle":"","mtitle":"岭南洪水谣(三解)","ftitle":"","authors":["陈向平"],"text":[{"type":"paragraph","text":"陈向平"},{"type":"paragraph","text":"七月一日前夕，留宿于广州中山大学“教师之家”，与诸同志夜谈三江人民斗争洪水近事，感而作此。"},{"type":"paragraph","text":"长车逐炎风，万里奔南国，越野铺青锦，穿山渡陵谷，朝见越山青，暮见湘江碧，昨与西子亲，今作岭南客。岭南今岁雨如斗，江洪日夜声嘶吼；东江与民争田亩，西江到处夺路走；北江之水来尤猛，三关六寨岌岌不可守。三江会合，万马奔腾，摇山拔地势如倾，夤夜争先来叩广州城，欲把人民饱鱼鳖，欲逼我订城下盟。"},{"type":"paragraph","text":"陶书记，党之子，登城一呼万人聚:“有田不养珠江鱼，有生不饮三江水，誓与江洪较短长，誓逐苍龙入海去!”千万人如一人，千万钧系一发，与水争时间，与水争死活。一人一番土，一人一块石，江洪高一丈，众志高百尺。洪峰未到堤先成，洪峰来时大堤屹立如长城。江涛訇隆暴跳拍堤鸣，江堤巍峨坦荡不动情!海若低头太息去，河伯无可奈何，呼龙曳尾踉跄行。"},{"type":"paragraph","text":"我来江水已驯伏，大街小巷腾欢乐，粤秀山前捷报飞，海珠桥畔歌声作:“一百年来无此水，一百年来无此福!”岭南不是寻常地，烈士当年百战死，广州公社血如花，至今犹作木棉紫，斗争传统遗风烈，能使蛟龙卧不起。连宵留宿教师家，万木无风静不哗，晨鸟关关养儿女，午蝉嘒嘒话桑麻。人说岭南六月热如焚，我爱岭南儿女气如云，春江虽好不归去，年年愿作岭南人!"}]}