{"id":1031819,"date":[{"year":1996,"month":3,"day":25}],"page":"8","source":"","region":"","masthead":"笔会","special_issue":"笔会","column":"","genre":"","count":"290","ytitle":"","mtitle":"唐诗别解","ftitle":"“岁岁迷津路，生涯渐可悲”","authors":["陈四益"],"text":[{"type":"paragraph","text":"耿湋诗云:“东西无定客，风雨未休时。悯默此中别，飘零何处期。青山违旧隐，白发入新诗。岁岁迷津路，生涯渐可悲。”"},{"type":"paragraph","text":"东西无定，风雨飘零，所为者何?若为生民，抛妻别子，舍身忘我，以一己之牺牲，易兆民之幸福，诚勇士也。若为私欲，步入迷津，其生涯实可悲也。"},{"type":"paragraph","text":"有友人，为求豪奢，奔南逐北，贩钢铁、倒汽车、玩股票、弄期货。近谓余曰:“一事无成，渐生悔心。”余默然，无以应。"},{"type":"paragraph","text":"庄生日:“吾生也有涯而知也无涯。以有涯随无涯，殆已。”余拟以“欲”替“知”，用赠一切以有涯之生逐无涯之欲者，俾知“岁岁迷津路，生涯渐可悲。”唯恐梦中人不醒耳。"},{"type":"paragraph","text":"<IMG alt=请插入10号盘，按F5键刷新后显示本插图！ src=\"D:\\inset\\1996\\03\\963p080301.JPG\">"},{"type":"paragraph","text":"<FONT class=imgaut>丁聪</FONT>"},{"type":"paragraph","text":"<FONT class=imgsm>陈四益　解"},{"type":"paragraph","text":"丁聪　画</FONT>"}]}