{"id":62697,"date":[{"year":1939,"month":3,"day":15}],"page":"11","source":"","region":"","masthead":"","special_issue":"法谭","column":"","genre":"","count":"644","ytitle":"","mtitle":"法律与人性","ftitle":"","authors":["储纮"],"text":[{"type":"paragraph","text":"孟子主张性善、荀子主张性恶、古哲之言、当然各具至理、不敢妄自可否、惟依现代心理学而言、则似可谓“人之初、性本定、善者善、恶者恶、性善之人也、无往而不善、即其为盗也、亦复“盗亦有道”、性恶之人也、无往而不恶、其为官也、为贪官、其为学也、为学阀、其为绅也、为劣绅、其为商也、为奸商、其为民也、为地痞、为土棍、为非作歹、扰乱社会、危害国家、莫非此辈所为也、设若揭帜为盗、则人犹可加防范、法犹可加制裁、其为害也犹小、其人犹不失为真小人也、至于阳为君子、道貌岸然、满口仁义道德、一派礼义廉耻、厕身社会国家、居然职高名远、人莫所及、实则无事不为、无恶不作、祸国殃民、至乎其极、此伪君子也、其为害也、大矣、人所不能防、法所不能制也、盖此辈人往往热究法律、择其漏孔而逞其恶念、即偶一不慎、而触及刑章、则又复擅于弥补、更兼长袖善舞、终得消遥法外、优游自在、甚且玩弄法律、颠倒是非、遗害社会、岂堪设想、一旦国家乱变、则彼辈更无法无天、逞其所欲、如客岁江南沦陷时、民风敦厚之乡也、人各设法自卫、见人之难也、趋而拯救之、辅助之、抱同舟共济之心、尽自救救人之能事、民风恶劣之乡也、则人人为盗、个个作贼、见人之危也、堕井而加之以石、尽怀杀人利己之念、惟恐为恶之不足、由此观之、法律只足以制治世之真小人、而伪君子尚不能及也、更母论乱世矣、救之之道、则惟有政府提倡正义、严惩斜污、颁奖善之律、订罚恶之章、庶几世界有承平之一日、而人类得快乐之乡邦、更望世之科学专家、能有改善人类之发明、则人世亦何异于天堂乎。"}]}