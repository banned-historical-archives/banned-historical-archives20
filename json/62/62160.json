{"id":62160,"date":[{"year":1939,"month":3,"day":13}],"page":"4","source":"","region":"长沙","masthead":"","special_issue":"","column":"","genre":"","count":"1343","ytitle":"","mtitle":"日军泥足陷入洞庭","ftitle":"——湘北前线视察记","authors":[],"text":[{"type":"paragraph","text":"【长沙通信】自去年十一月十一日岳阳不守，三个月以来，湘北粤南战局双方始终胶着于岳南三十里麻塘附近，及通城九岭间。目下驻守日军第六第九第十三师团之一部，及李守信吴克仁两伪军，总计不到六万人，苟不增援，当无进犯力量。然值得吾人推断者，即春水涨后，又将如何。记者以此，最近冒雨雪经湘阴，出湘江至"},{"type":"paragraph","text":"湖滨视察"},{"type":"paragraph","text":"。沿途风景绝佳。湘阴城距长沙百二十华里，清代人才辈出，左(宗棠)郭(嵩)李(星沅)其最著者。城北六十里，有地曰燕田，为宋岳飞讨杨么屯兵处。燕田北六里为磊石山，巍然峙立于湘江之口，襟江枕湖，与北二十里之岳阳君山，遥相对峙，风帆上下，资为中流砥柱。记者与某师长某团长等同登山巅，所谓汪洋如海之大湖，而今则赤沙弥望，"},{"type":"paragraph","text":"支港纵横"},{"type":"paragraph","text":"干涸处极多。记者等乃就山北纵论洞庭。按洞庭长约二百十里，广百五十里，面积一万五千方里，通常所谓春水涨期，约以旧历三月至五六月为最大。八月后逐渐低降，冬则浅涸。论理，该湖为湖南全省湘资沅沣诸水之归宿，自应使湖面宽阔，无所壅滞，则诸水既易消纳，上游始不至于泛滥。乃自"},{"type":"paragraph","text":"康熙以还"},{"type":"paragraph","text":"，滨湖居民，各就湖边荒地，筑成围城，以湖滨淤地，肥沃易耕，乃占地愈多，湖面愈狭，今南县全部，华容安乡沅江湘阴各县之一部昔日洞庭湖身、已由苍海成为桑田矣。然时至今日，若就军事观点论，正因湖面狭隘，深浅不一，可使日军无所施其技。盖洞庭西南两岸多泥滩，而其波可灭顶，虽在盛夏水涨，汽艇傍岸，亦非易易，此其一。日舰如欲由岳阳横过洞庭，攻略湖西常德益阳诸地，迂回而侧犯长沙，亦为事实所不许，因湖身"},{"type":"paragraph","text":"深浅不一"},{"type":"paragraph","text":"，平时由汉经岳驶常德舟轮，皆由某地入湘江，经某某地西航益常，日舰吃水较深，自难迳达，此其二。洞庭湖滨，淤地千里，水位深浅，年各有别，日军对此无精密调测，忆昔记者在东战场时，尝阅夺获之日军太湖地图，无论春夏秋冬，何地水深若干，可泊吃水若干舰艇，无不调测精密，解释详明，何地可供粮食若干，其当地居民为何称谓，各在其旁注明，其军用地图，更有详尽至二千分一者，兹者日军深入长江中流，所用军事地图，"},{"type":"paragraph","text":"多不完整"},{"type":"paragraph","text":"，记者在某司令部得覩最近夺获日方岳阳湘阴一带地图，其中一部，为二万五千分之一，一部为十万分之一者，将此十万分一放大，与二万五千分一者比较，既无关于水位深浅之调测，即陆地用图，亦远不如江南详密，日军用心虽苦，至此亦徒见其心劳日拙，此其三。有此三因，日军如欲利用洞庭水涨，进窥长沙，自非易事。综观湘北鄂南全局，日军如攻略长沙，其要道凡三，一由湘鄂公路及粤汉北段南犯，此路地势险峻，且华方大军云集，日军之企图极难得逞。一由汉宜公路与溯江西上之日军会师沙市，南扰常德，此路为一大迂回进攻，自亦匪易。其三即从水路入湘江，盖洞庭虽大，仅此一途，便于航运，每当盛夏水涨，日千吨轮可自汉迳驶湘潭，惟今情势有"},{"type":"paragraph","text":"逈然不同"},{"type":"paragraph","text":"者，为日方循此路南侵，第一将阻于鹿角市，(日军曾数度以汽艇驶此窥扰，皆经击退)，第二将阻于某山第三□□，第四□□□，第五□□，其间尤以二三为最险要。现在，江港河汉，皆经重重封锁，各封锁处咸已布置劲旅，日军称为“顽强”之劲旅，湖防江防，可告无虑。某师长告记者曰，“日军如果欲凭海军，实行由水路进窥长沙，行见其泥足愈益深入，恐将无以自拔，浩瀚洞庭，恐即为其葬身之所”云"},{"type":"paragraph","text":"(二月二十八日)"}]}