{"id":62684,"date":[{"year":1939,"month":3,"day":15}],"page":"10","source":"","region":"","masthead":"","special_issue":"史地周刊","column":"","genre":"","count":"1584","ytitle":"","mtitle":"徐福","ftitle":"","authors":["吕思勉"],"text":[{"type":"paragraph","text":"黄公度日本国志国统志云:“梁书言日本自称为吴泰伯后，相传亦称为徐福后。彼国纪载，本以此为荣。其后学者渐染宋学，喜言国体。宽文中，作日本通鉴，源光国驳议日:谓泰伯后，是以我为附庸国也，遂削之。赖襄作政纪，并秦人徐福来，亦屏而不书。余谓泰伯之后，本无所据。殆以日本断发文身，俗类句吴，故有此伪传欤?至徐福之事，见于三国志后汉书倭国传。意必建武通使时，其使臣所自言。有史记称燕齐遣使求仙，所谓白银宫阙，昌蟜方壶盖即今日本地。君房方士，习闻其说，故有男女渡海之请，其志固不在小。今纪伊国有徐福祠，熊野山有徐福墓其明征也。日本传国重器三:曰剑，曰镜，曰玺，皆秦制也。君曰尊，臣曰命，曰大夫，曰将军，又周秦语也。自称神国，立教首重敬神；国之大事，莫先于祭；有罪则诵褉辞以自洒濯；又方士之术也。崇神立国，始有规模，计徐福东渡，已及百年矣。当时主政者，非其子孙，殆其徒党欤?至日本称神武开基，盖当周末，然考神武至崇神，中更九代，无事足纪，或者神武亦追王之辞乎?”予谓徐福之事，果系彼使臣自言，史家安得不明记之?重器为秦制，称谓为周秦间语，不必方士所传。敬神之俗，野人皆同，要不必出于方士。谓日本之地早为中国所知，方士习闻其说，因有渡海之请，说颇近之。徐然福之漂流，必未能至日本，三国吴志:孙权黄龙二年，遣将军卫温诸葛直将甲士万人，浮海求夷洲及亶洲，亶洲在海中。长老传言:秦始皇帝遣方士徐福，将童男童女数千人，入海求蓬。莱神山及仙药，止此洲不还世相承，有数万家，其上人民，时有至会稽货布。会稽东海人海行亦有遭风流移至亶洲者。所在绝远卒不可得至。但得夷洲□千人还。”传说至能使国家为发大兵，必非绝无根据。度必略有道里乡方，及沿途所经岛屿，故能循之求得夷洲；而还时亦但云亶洲所在绝远，不可得至，而不云无其地也，而其将数千人还，尤有足资寻索者。何则?谓为夸功，示信或以餍时主好奇之心，皆数人若数十人已足，不必至数千人也。然则此数千人殆本华人，而温等乃拔之以还欤?此说如确，则亶洲之有华人，亦必非虚语矣。然其是否徐福，了无征验，而其地尤不能为日本。日本之通中国，盖自汉武灭朝鲜以来，距是岁三百三十八年矣。日本情形，中国必知之已稔，其地果有徐福所将童男女之后，中国岂得不知?且日本通使南朝，实始晋末，泰始初，尚朝贡北方，三国时未能通南方可知。即谓不然，偶或一至则可，又安能时至会稽货布邪?"},{"type":"paragraph","text":"汉之未通西域也，而邛竹杖蜀布，业已先至其地即以海道论，史记货殖列传谓南海为珠玑犀瑇瑁果布之凑，即后世西南洋物也则秦汉未并南越时，中国与西南洋久相往来矣。是知民间之交通，必先于政府。谓日本通使南朝之前，南方人民，与日绝无往还，非其实也然必不能如北方之多。盖是时航海，皆依傍海岸而行，观三国志所述自带方入倭之路可知。是时南方至日者，非冒险之估客，则执迷之方士耳徒侣必不能多。北方则不然。其时族制未颓，奴客尤众，移徙之际，往往相将；而自后汉末年，每每大声，至于五胡□扰，人民之流离转徙者实多，往往相率而行，自成一部，此□□后汉至南北朝之史可知。□□能训练其民，为故主报□，为中国攘斥夷狄；管宁，□原□，所将皆流亡之徒，□能立□陈纪，足食之后，继以教化；职是之故。章太炎亟称此时之士，材力绝人，非唐宋后所有，则欲知人而不论其世矣。知此，则知东史所纪华人入日者，皆称为某某部，俨然古者之族有世业，以氏名官，必非虚诬。又是时华人入日者，类多自托华胄。如弓月君，或谓秦始皇五世孙，或谓十三世孙阿知使主，或谓汉灵帝三世孙，或谓四世孙，姓氏录所记，又有吴王夫差，汉高祖，光武齐肥王，盖宽饶之裔，亦与是时风气相合，此等语必非日人所能造作，日人本亦无庸造作也，文化悬殊，则此方庸中之材，入彼即能开物成务，此自古以来，遐方开辟，所以必用中原士之而亦我华人之大有造于倭者矣。"},{"type":"paragraph","text":"本文有部分文字因原报纸不清晰或损坏，故以白框代替。"}]}