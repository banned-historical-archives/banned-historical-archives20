{"id":28314,"date":[{"year":1938,"month":8,"day":24}],"page":"13","source":"","region":"","masthead":"","special_issue":"法谭","column":"","genre":"","count":"231","ytitle":"","mtitle":"婚姻简说","ftitle":"","authors":["张立"],"text":[{"type":"paragraph","text":"世事纷纭，莫可究极，要以男女间事，约占法院案件中之大部份；盖以人类惟男女，而夫妻又为人类之造端，苟无法以相绳，则社会之纷争，非特日益加甚，而家庭之幸福，抑且势难永保矣，此各法治国家所以莫不有其婚姻法之规定也。我国亦不外此例，而规定婚姻法于民法亲属篇。力祛以前买卖式之习俗，而重男女当事人之自由意旨。然盲昧之人，犹墨守旧章，每为子女越俎代谋，又未取得子女同意，以致引起解约离婚者，不知凡几。爰作婚姻简说，以代总答读者之质疑，谅亦为读者所乐许乎!(待续)"}]}