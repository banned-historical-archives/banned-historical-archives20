{"id":10844,"date":[{"year":1938,"month":5,"day":6}],"page":"12","source":"","region":"","masthead":"","special_issue":"世纪风","column":"","genre":"","count":"208","ytitle":"","mtitle":"治奸","ftitle":"","authors":["石言"],"text":[{"type":"paragraph","text":"石言"},{"type":"paragraph","text":"中执会前函国府，主明辨附逆者之真伪，于汉奸决尽法惩治，于清白者不许加以诬蔑。此为当政者正当之态度。惟是现在被占领区域，尽有佯若被迫阴实作奸，此辈仍冀于残害同气之后，将来仍获逍遥法外。若不于彼作奸之时，密求其证据，岂非许其漏网，将何以谢为国牺牲生命财产之人民。是故当政者可宽大，而我受祸之人民则不可宽大，当各尽所能广罗此辈作恶之凭据以为将来治罪之佐证。要之血债必须偿还，驱杀豺狼净尽之后，狐狸亦不能不问也。"}]}