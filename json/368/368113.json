{"id":368113,"date":[{"year":1958,"month":5,"day":6}],"page":"5","source":"","region":"","masthead":"","special_issue":"笔会","column":"","genre":"","count":"257","ytitle":"","mtitle":"新北邙行","ftitle":"","authors":["赵朴初"],"text":[{"type":"paragraph","text":"赵朴初"},{"type":"paragraph","text":"——一九五八年三月二十七日登洛阳北邙山，群众方开渠道，引洛水上山溉田。北邙为古时著名葬地，唐诗人张籍、王建等皆有“北邙行”诗。异代相望，境殊情异，故为“新北邙行”，以志今昔之不同云。"},{"type":"paragraph","text":"我来北邙山，不见古人墓。黄土何累累?云是开渠路。田畴望无尽，深沟纵横布，锄锸高下舞，邪许如潮怒。待看四月一，洛水迈高步，清流来混混，不舍画与暮。昔为旱云冈，今为水稻库，谁知山川改，只在一指顾。莫种白杨树，种桃千万株，举杯邀明月，明月照沟渠，沟沟映红颜，渠渠跃青鱼，村村庆丰收，户户傅欢呼。寄语地下人，万古应自娱。"}]}