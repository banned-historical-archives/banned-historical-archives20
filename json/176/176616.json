{"id":176616,"date":[{"year":1950,"month":1,"day":29}],"page":"6","source":"","region":"","masthead":"","special_issue":"","column":"社会教育家俞庆棠先生追悼特刊","genre":"","count":"361","ytitle":"","mtitle":"悼念俞先生","ftitle":"七八老人蒋维乔","authors":[],"text":[{"type":"paragraph","text":"俞庆棠女士，病殁於北京，南北教育界工作者闻之，皆为震悼。女士学问渊博，志行纯粹，学生尽力於社会教育，成绩彰彰，在人耳目。余曾参观其所办民众学校，学子自成年、少壮、幼童、日夜分课，条理井然。学生对女士之亲爱，一如家人。女士犹自视歉然，不以为足。复重遊美洲，加深研究。回国以后，为人民政府教育部罗致，任社会教育司长。女士以为为人民服务，欣然就职。不料积劳过度，以脑充血逝世，伤哉!庆棠之翁唐蔚芝先生，昔与余在南菁书院同学，蔚老先进，余则後进也。庆棠之兄凰宾，与余为忘年交，情好至笃；而余及门弟子高君珊，与庆棠同学至契，因此庆棠亦称我为师。余与庆棠关系之深可知也。海上教育工作者纪念庆棠；特开会追悼，属余为文，余何敢辞，遂写此短篇·盖不仅为庆棠一人悲，实为教育界之损失而悲也!"}]}