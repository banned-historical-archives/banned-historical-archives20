{"id":74603,"date":[{"year":1945,"month":8,"day":29}],"page":"1","source":"","region":"","masthead":"","special_issue":"","column":"社论","genre":"社论","count":"850","ytitle":"","mtitle":"朴安自励","ftitle":"","authors":["胡朴安"],"text":[{"type":"paragraph","text":"胡朴安"},{"type":"paragraph","text":"战争已停，和平实见，正是人民努力之时，国之基础，在于人民，若仍是悠悠忽忽，将来甚不可以乐观。此次幸以美国之力而获胜利，切不可贪人之功以为己力；今后当发挥吾国固有之精神文明，吸收欧美之物质文明。吾人读旧书者，只能于精神文明，有所努力，数千年来，精神文明，日以堕落，本实先拨，焉能收吸物质文明乎?故今日吾人所负之责任匪轻，当放开眼光，立脚于今日之点而读古书，时时事事，反诸身心，而力行之，扫除以前浮浅，游移，窄狭，躁妄，怠惰，骄慢，放逸，贪吝，谄谀之习，对于自己，省身克己，对于朋友，劝善规过，不作无益身心之事，不说无益身心之话，努力做人。孔子言君子有三畏:畏天命，宗教也；畏圣人之言，道德也；畏大人，法律也努力于法律之人格，进而于有道德之人格，再进而于有宗教之人格。无老无少，无男无女，以此自励，前途必有无限之光明。惟是克己二字，最不容易。以颜子之贤，孔子语以克己复礼。尚有其目之请问，非礼勿视，非礼勿听，非礼勿言，非礼勿动。必视听言动之非勿礼，然后视听言动之一复于礼。所谓诸恶莫作，自然众善奉行也。所以吾人努力，惟在于去旧染之汙，要细细思惟自己之汙点，痛加绳改，不必祈诸人，只要尽诸己。兹立十条以自励，若我之言行，与十条有违者敬乞知友，或当面或书函督责之。"},{"type":"paragraph","text":"(一)每一念起，不为一身一家打算。"},{"type":"paragraph","text":"(二)时间弹指即逝，切勿有一时一刻之自逸。"},{"type":"paragraph","text":"(三)不耻恶衣恶食。"},{"type":"paragraph","text":"(四)不作无益之事，不说无益之话。"},{"type":"paragraph","text":"(五)不占人半分便宜。"},{"type":"paragraph","text":"(六)不当面谀人，不背后毁人，不阻人之善，不成人之恶。"},{"type":"paragraph","text":"(七)行住坐卧言语，不可丝毫放逸，不可以老病自宽。"},{"type":"paragraph","text":"(八)宁洁身过竣，疾恶稍严，切勿陷于世俗之论。"},{"type":"paragraph","text":"(九)凡思维一事，观察一事议论一事，必离开金钱。"},{"type":"paragraph","text":"(十)读书作事接人说话，必时时返诸身心。"},{"type":"paragraph","text":"(编者按)胡朴安先生为我国当代朴学大师，其道德文章，素为我国人所景仰；尤其朴安先生主张身体力行，为任何人所不能及。近年来先生病废，闭门读书，埋头著作，从未稍懈。兹得朴安先生惠稿立十条以自励，金玉良言，殊可珍贵，愿与读者诸君共勉之。"}]}