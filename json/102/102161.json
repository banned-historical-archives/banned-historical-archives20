{"id":102161,"date":[{"year":1946,"month":7,"day":7}],"page":"7","source":"","region":"","masthead":"","special_issue":"世纪风(文艺半周刊)","column":"","genre":"","count":"273","ytitle":"","mtitle":"七七十年","ftitle":"","authors":["田汉"],"text":[{"type":"paragraph","text":"田汉"},{"type":"paragraph","text":"东北一把火，逼我决战和，怨愤流民间，松花江上歌。宛平敌牧马，向我张网罗，涓涓卢沟水，遂成黄海波。沪宁聚精锐，江汉鸣鼓龟，转战湘桂黔，白骨堆山头。妇女肌骨寒，青年鬓毛皤。流离经九死，如我不屈何!东西南北间，民气更不磨。辗转出敌后，捣空穴与窠。减租平地权，为民起沉疴。以此民族魂，终摧法西魔。降旗出蓬岛，欢声动山河。奈何胜利后，转见苛政苛。借得邻人刀，大操同室戈。抽丁尽独子，征粮到新禾。欲归室无樑，欲炊厨无锅。光明不可期，人心反思倭。呜呼殷监殊未远，良时苦不多，速奠民主基，岂可终蹉跎，岂可终蹉跎。"},{"type":"paragraph","text":"七七十周年纪念前夕为“文汇”写此。"}]}