{"id":783072,"date":[{"year":1988,"month":12,"day":3}],"page":"3","source":"","region":"","masthead":"笔会","special_issue":"笔会","column":"","genre":"","count":"137","ytitle":"","mtitle":"秋夜乡思","ftitle":"——调寄《锁阳台》","authors":["张冠城"],"text":[{"type":"paragraph","text":"张冠城"},{"type":"paragraph","text":"露白枫丹，蛩寒风劲，万里关河秋声。空庭伫立，此际黯消魂。夜半谁家玉笛，商音切，吹皱乡心。连宵雨，季鹰归未?何处觅莼羹!"},{"type":"paragraph","text":"故园当无恙，蜀岗崇峻，邗水清澄。问他乡游子，底事行吟?怎奈家山渺邈，赋归去却阻归程。君知否；大江南北，一样泪沾襟!"}]}