{"id":49336,"date":[{"year":1938,"month":12,"day":19}],"page":"8","source":"","region":"","masthead":"","special_issue":"","column":"","genre":"","count":"787","ytitle":"小儿惊风要药","mtitle":"天将壳之研究","ftitle":"(七)再谈天浆子","authors":["尤学周"],"text":[{"type":"paragraph","text":"尤学周"},{"type":"paragraph","text":"考诸本草，天浆子即雀甕，有“躁舍”“棘刚子”“蛅蟖房”“雀儿饭甕”等之别名，实为蚝虫之窠也。此种蚝虫，吾锡呼之曰刺毛，以杨柳及桃树上为多，大小如蠶，身面背上，有五色斑毛，有毒，能刺螫人，天浆子，即其未孵时之窠。据李时珍本草纲目云:“此虫多生石榴树上，故名天浆，天浆，乃甜榴之名也”。"},{"type":"paragraph","text":"宋苏颂图经本帅云:“今医家治小儿慢惊，用天浆子有虫者，与殭蚕干蠍三物，各三枚，微炒，捣末，煎麻黄汤调服一字，日三服，加减，大有效也。”可见宋时治惊，即以天浆子为要药。苏颂虽指出用于慢惊，实则急慢惊风，皆采用之也。如圣惠方:治急慢惊风，口眼唱斜，搐搦痰盛，用天浆子房，去皮，生用三枚，乾蠍生用七枚，硃砂一钱，研匀，饭丸粟大，每服三丸，荆芥汤送下。撮口噤风，为急惊之一种，普济方用棘枝上雀儿饭甕子末，开口者，取内物，和乳汁研灌之。小儿脐风，亦急惊也，圣惠方用天浆子有虫者，一枚，殭蠶炒一枚，腻粉少许，研匀，以薄荷打汁，调灌之。"},{"type":"paragraph","text":"关于小儿科之书籍，不下数十种，少见有采用天浆子者；惟小儿卫生总微论方惊癎门中所列各方，如急风膏，<IMG alt=请插入1号盘，按F5键刷新后显示本插图！ src=\"D:\\inset\\1938\\12\\38cj0809aa.JPG\"><IMG alt=请插入1号盘，按F5键刷新后显示本插图！ src=\"D:\\inset\\1938\\12\\38cj0809ab.JPG\">散，银汤丸，四圣散，银硃丹等，皆有天浆子一味在内；且有以天浆子为主药，即以天浆子名其方者，如治急惊发搐之天浆子丸——天浆子十四个，夫壳，牛黄一分，别研，麝香一钱，研，白附子一钱，炮裂，犀角末，一分，半夏一分，汤洗七次，蟾酥一钱，猪胆一个，为细末，入猪胆汁和剂，为丸，黍米大，每服三五丸，薄荷汤下。——治阴癎昏困多睡，时时<IMG alt=请插入1号盘，按F5键刷新后显示本插图！ src=\"D:\\inset\\1938\\12\\38cj0809ac.JPG\"><IMG alt=请插入1号盘，按F5键刷新后显示本插图！ src=\"D:\\inset\\1938\\12\\38cj0809ad.JPG\">之天桨子散——天浆子三个，去壳用虫，白殭蚕三个，微炒，乾全蠍三个，微炒，共为末，每服一字，麻黄汤下，日三，得汗出为效。——天浆子为治惊要药，即此可以为证；今人以天将壳治惊风，则非无因矣，然天将壳之采用日广，天浆子则知之者甚少；古人用天浆子，必去壳，今人不用天浆子而专用天将壳，其理安在?亦足资研究者也。"}]}