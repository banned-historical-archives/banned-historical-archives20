{"id":49335,"date":[{"year":1938,"month":12,"day":19}],"page":"8","source":"","region":"","masthead":"","special_issue":"中国医药","column":"","genre":"","count":"522","ytitle":"","mtitle":"脚气病治疗法","ftitle":"","authors":["邹德民"],"text":[{"type":"paragraph","text":"邹德民"},{"type":"paragraph","text":"脚气一症，病由足部而起，故名脚气。原因多由乎风湿蕴袭体内。而下注两足。有肿与不肿之分:肿者为湿脚气，不肿为干脚气。其实足胫浮肿，甚至皮肤发亮，按之一窠遂即隆起，步履重着维艰者。谓之足肿，与真急性脚气稍异。东南地多卑湿，位临海滨，患者益众。今年因水势浩大，气候关系，罹斯疾者，于是更多。有由外埠避居来申，<IMG alt=请插入1号盘，按F5键刷新后显示本插图！ src=\"D:\\inset\\1938\\12\\38cj0808aa.JPG\">处一室。既乏适当之运动，复因沪上地土卑湿，兼之恣食甘肥厚味，嗜饮酒茶等多含水分之食物，或日常坐卧湿地，因之釀成此患者，比比皆是。前数月中势甚猖狂，蔓延至今未绝俗名又谓之水土不服，虽有肿胀之险，较诸急性脚气为轻。除用木瓜。牛膝。薏仁。腹皮。防已。茯苓等药治疗外，普通简便治法，可用甲鱼一只，以棒击头使毙，勿令见血，温水浸除薄皮，加入大蒜头半斤，陈酒煨熟，去腹中肠杂食之，效如桴鼓。或以赤豆花生仁煨食，或以糠麩研末为丸服之，俱有特效，急性脚气来势颇凶，有时憎寒壮热，甚至肿势由足至膝，由膝至腿股，由腿股而至心腹，遂致胸闷气急，自汗，呕吐，昏愦，鼻青即所谓脚气冲心也，至此时期，危殆已极，十难痊一，速用槟榔，木瓜，苏叶，陈皮，茱萸，桔梗，生姜，——名鸡鸣散——大剂服之，以作破釜沉舟之图如能立刻离沪返乡，迁移他处，最为适当。"}]}