{"id":49332,"date":[{"year":1938,"month":12,"day":19}],"page":"8","source":"","region":"","masthead":"","special_issue":"中国医药","column":"","genre":"","count":"327","ytitle":"","mtitle":"谈谈莱菔","ftitle":"","authors":["絜庐"],"text":[{"type":"paragraph","text":"絜廬"},{"type":"paragraph","text":"植物中之最有益者，莫若莱菔，以其地下茎柔软多肉，富于炭水化合物及水分，可以供食。故在植物学上，属食用植物，——与芜菁甘薯，芋，马铃薯等，皆可供人食用者也。"},{"type":"paragraph","text":"莱菔除供佐膳而外，又具医药之功能。秋冬之交，天气干燥，每易发生喉症与猩红热，苟能每晨以莱菔为佐餐之物，不但可助消化，且能袪毒清血，为预防喉症与猩红热之良剂。某年冬季，天气亢旱，与今岁相同，吾乡喉痧盛行，传染迅速。有传莱菔可以预防者方法以莱菔数枚，和米中煮熟后则其汁尽入饭中，食之足以祛毒，后试者甚多，喉痧之势果衰。"},{"type":"paragraph","text":"吾乡习俗，于立秋时，家家食莱服子，名曰“祓秋”，盖秋多疫疠，多原于夏令饮食不慎之故，古人深知莱菔可以治病，故有斯言。海上煤气甚重，冬令尤甚，常食莱菔，实为防病之无上良法。"}]}