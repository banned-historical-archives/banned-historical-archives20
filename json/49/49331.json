{"id":49331,"date":[{"year":1938,"month":12,"day":19}],"page":"8","source":"","region":"","masthead":"","special_issue":"中国医药","column":"治痘心得","genre":"","count":"518","ytitle":"","mtitle":"天痘与大黄","ftitle":"","authors":["尤学周"],"text":[{"type":"paragraph","text":"尤学周"},{"type":"paragraph","text":"大黄为泻药，尽人知之矣。泻则有伤元气，与吾人喜补之心理相反，故为病人所惧，为医者，知所戒警，亦有当用而不敢用之者。治痘以透发为能事:初起发热，则用疏散药，继而见点，则用宣透药，及达灌漿期，则用补托药，皆以升发为要则；若治痘而用大黄，岂非南辕北辙，欲挽而反推之也。"},{"type":"paragraph","text":"痧子与天痘，虽同为剧烈之传染病，痧子则每为感冒所诱发口味为变，纳食减少。天痘则不必有诱因，自能发生，故胃纳不减，饮食不减，又惑于“饥痧饱痘”之成语，不加节约，以致积滞生热，与痘毒之邪火相并，其势愈甚。苟非用斩关夺门之大黄，乌足以捣其巢穴，而分消其势耶!"},{"type":"paragraph","text":"天痘初起，毒势壅滞，升发无效，固宜用大黄，即在上漿时期，舌绛，苔厚腻，口脣爆裂，有热滞之证象者，大黄亦不可废。人只知大便秘结，久而不通者，可用大黄，不知泻利者，用之，而大便反实；只知宣发期偶一用之，不知灌漿期可用，至厌后犹不可废也，惟在临诊时之相机应变耳。"},{"type":"paragraph","text":"民间习俗，于天痘之灌漿期间，每以鸡汤或羊肉汤饮之，谓之“催漿”，医家则用黄芪党参为主药，而今日之患天花者，大都火毒内壅，为实热之证候，误用黄茋党参，有顷刻生变之虞。在生死存亡之际，如能随机立断，投以大黄，往往药到漿足，有意想不到之效力。"}]}