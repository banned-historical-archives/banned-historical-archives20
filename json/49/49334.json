{"id":49334,"date":[{"year":1938,"month":12,"day":19}],"page":"8","source":"","region":"","masthead":"","special_issue":"中国医药","column":"","genre":"","count":"456","ytitle":"","mtitle":"用药一得","ftitle":"","authors":["一尘"],"text":[{"type":"paragraph","text":"一塵"},{"type":"paragraph","text":"枇杷叶，本治咳妙品；然而去毛未净，包不得法，反使咳嗽增剧，故宜改用枇杷叶露，较为妥善。"},{"type":"paragraph","text":"丹溪云:“上升之气，自肝而出。”故历来治肝之药，往往偏于沉降，如中风之用风引汤，头眩耳鸣之用磁硃丸，气升呃逆之用代赭旋覆汤等是。然而肝臓受寒之厥逆症，冲气上逆之奔豚症，则宜用温通之剂；(如桂枝加桂汤当归四逆汤)若用降气镇逆之品，则病势反增，以压力愈甚，反动力亦愈甚也。"},{"type":"paragraph","text":"盗汗一症，余用麻黄根，浮小麦，碧桃干，糯稻根须，无不应手而止。昨晤同道章君云:“穞豆衣亦可止盗汗，灵效非常”。余试之，果然。"},{"type":"paragraph","text":"药之用法，最有分寸，如元明粉之通大便，琥珀之通淋濁，羚羊之治骛癎，犀角之吐衂，参三七之祛瘀定痛，黄柏之治有梦遗精，川贝之治津伤咳嗽，白芨肺之治损咯血，均宜研末冲服，否则效率锐减，甚等于零。世之医者，每有药虽对症，难取寸效者，无他，用之不得其法也。"},{"type":"paragraph","text":"药有须煎汤代水者，病家不可不知。如黄土汤(治便血)之灶心黄土，生铁落饮(治颠狂)之生铁落，治水肿脚气方中之冬瓜皮，止盗汗方中之糯稻根鬚，消瘰疬方中之海蜇皮，均须煎汤代水也。"}]}