{"id":151214,"date":[{"year":1947,"month":5,"day":16}],"page":"7","source":"","region":"","masthead":"","special_issue":"浮世绘","column":"石屋馀沈","genre":"","count":"330","ytitle":"","mtitle":"朱天庙","ftitle":"","authors":["叙伦"],"text":[{"type":"paragraph","text":"叙伦"},{"type":"paragraph","text":"英玉欲赴梅白克路松柏里朱天庙进香。属余为导。及至其处，烛火香烟，目为之眩。英玉缴余同拜礼，余不从。问以何故须余同拜，则曰:“拜菩萨必须偕人同拜，否则来世将作孤老。”可笑有如此者。朱天大帝者，实即明崇祯皇帝也。故塑像右手持环，左手持棍，邵斐子说，棍以象树，环以象结绳，正似思宗自缢也，从此间人颈县人头一串，杭州庙像无之。此不知何人妄作聪明也。杭俗祀朱天甚虔，持斋一个月。查媞谓上海人持朱天斋，世世相传，不得废也。否则有灾。余谓此皆居丧不食酒肉及示子孙不忘之意耳。亡国之君乃受顶礼如此，豈思陵功德所及识!亦以蒙古蹂躏华夏，杀戮淫污，皆至其极，朱氏覆之，夜而复旦。故思之不亡。而思陵虽亡国，所遭既惨，又代明者为满洲，不异蒙古，遂使人恋恋于朱氏。"}]}