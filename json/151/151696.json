{"id":151696,"date":[{"year":1947,"month":5,"day":19}],"page":"7","source":"","region":"","masthead":"","special_issue":"","column":"","genre":"","count":"460","ytitle":"","mtitle":"石屋馀渖叙伦","ftitle":"","authors":[],"text":[{"type":"paragraph","text":"能十九"},{"type":"paragraph","text":"沈瓞民来，与瓞民不见三十年矣。瓞民长余八岁，然神气甚佳。眉有寿相。谈及吾宗一浮，知与熊十力同任复兴学院事于重庆。十力有奇疾，终日立而不坐。冬不能御裘。虽居北平犹然。不然，则遗精也。今乃病瘉，可喜。"},{"type":"paragraph","text":"弘一豫知寂期?"},{"type":"paragraph","text":"三十一年十一月十一日夏丐尊来。以弘一法师圆寂告。弘一贻书与丐尊告别，谓将以某月日离世间。而缺其月日。寂后告丧者为补具之。乃旧历九月初四日。即今历十月十二日也。世盛言高僧预悉死期，若可定以晷日者，其实神明之士自知魂魄盛衰，则死可预测，若必期以晷日，乃传者神之耳。使弘一告别之书传之后世，亦必以弘一自知寂于九月初四日矣。余方寄弘一诗求书，托丐尊转投，计时未达而弘一已寂，可谓缘悭矣。"},{"type":"paragraph","text":"张伯岸藏书"},{"type":"paragraph","text":"张伯岸之铭，宁波人。以买起家，创实学通艺馆于上海，而嗜藏书。初藏于日本，毁于大地震。今其上海所藏书，亦数万卷。伯岸年七十矣。藏书无目录而随手可以检得，老而忆力犹强，可羡也。伯岸示余所藏民报末期，止章太炎之应付民报被封时数牍耳。中有标语六，其三有中华帝国之名，盖太炎初旨止在覆灭满洲政权，君主民主非所顾也。"}]}