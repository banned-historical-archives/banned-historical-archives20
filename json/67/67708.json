{"id":67708,"date":[{"year":1939,"month":4,"day":11}],"page":"12","source":"","region":"","masthead":"","special_issue":"中国历代书画展览会特刊","column":"","genre":"","count":"1191","ytitle":"","mtitle":"收藏家之苦衷","ftitle":"","authors":["俞剑华"],"text":[{"type":"paragraph","text":"俞剑华"},{"type":"paragraph","text":"为历代书画展览会特刊作"},{"type":"paragraph","text":"轮扁断轮，庖丁解牛，甘苦只在自知，不能援之于子，不能喻之于人，几百技艺，无不皆然，对于书画之收藏家，亦莫能例外。以收藏家而言收藏，尚有深意难宣，无从着笔之苦，况愚本非收藏家而敢妄定收藏，其必百无一当，不待著龟。虽然，世人对于收藏家每多误解，请试言收藏家之苦衷，聊代收藏家解嘲可乎。"},{"type":"paragraph","text":"收藏家之最受人诟病者厥在其收藏品之深拒固闭，不肯公开供人赏鉴，论者以为国人只知自私自利，将千古文化之公器，攘为个人之私产，宁供鼠啮虫蚀，不肯轻于示人，宁付不肖子孙押付赌债，不肯陈诸公共机关，嘉惠人群，坐使历代剧蹟，艺苑瑰实，葬送于收藏家之手，爱之适以害之，保之适以灭之，如临清某氏之藏书，重箱加键，键实以铅，不惟他人不得开视，即自己亦不肯开视，以有用之物，置之无用之地，艺术品一入收藏家之手，宛如宣告无期徒刑，永无自由之日，名迹湮没，艺苑消沉，收藏家似不得不尸其咎。"},{"type":"paragraph","text":"但试一究收藏家不欲公开收藏品之原因，亦有不少之苦衷在焉。盖收藏家对于其所收藏之物，必为心所爱好，或积年寻访，得于一旦，或久已失坠，近忽发现，或为海内孤本，只此一件，或价值连城，倾囊始获，以其得之不易，遂爱如珍实，护如头目，亦人情之常无足怪者。至如古玩瓷玉，性脆易坏，偶一失手，辄难瓦全。而古代书宛尤易碎裂，卷舒不得其法。便足致病。况伧夫俗子。不知爱惜，口飞唾星，手沾污油，爪搔掌托，手舞足蹈，在观者方得意忘形，在藏者已如芒刺在背，心如刀割矣。又或冒充风雅，信口雌黄，张冠李戴，妄谈画派，认假成真，斥真作假，直使藏者啼笑皆非。其尤甚者巧取豪夺，百计缠绕，黠者则贿奴赂婢，以作狗盗，强者则展示未毕，举付豪奴，强攫以去，又且设计陷害，使人倾家荡产，而必得之以为快，匹夫无罪，怀璧其罪，以此种种，收藏家又焉得而不深拒固闭，不肯以藏品示人乎!"},{"type":"paragraph","text":"至如公共机关，如画廊美术馆，博物院，在西洋极为普遍，以组织得法，管理严密，而典守者尤能奉公守法，故能历久不渝，千古杰作，虽价值千万者，亦可供众人之恣意阅览，故其国之有志艺术之人，虽属穷措大，亦可徘徊巴黎伦敦柏林罗马各大画廊，以与古大家之声容相接触，而有景仰不忍去之感，惟在吾国，则向无此公共机关，有之其唯北平之故宫博物院，在平时既有典守自盗之传闻，在战时尤不免委弃资敌之损失，故吾国之收藏家非不欲公开其藏品也，实社会道德与政治组织之不健全，使收藏家无法公开其藏品耳。"},{"type":"paragraph","text":"今海上收藏家竟不顾一切困难，不畏任何危险，毅然将其所藏精品，倾箱倒箧，尽付公开，将门票所入，俱购医药以作救济之用，其热忱高谊，尤令感佩无已，而诸大家之藏品其价值无虑数千百万，向为爱好书画之穷措大所梦想难得一窥者，今以区区一金之代价而得饱观为，其乐为何如哉，是此次画展之利益，不仅救济难民以物质之医药而且供给艺术界以精神之食粮，从此并可以间执讥诮收藏家不肯公开藏品者之口，真所谓一举而三得者矣。"}]}