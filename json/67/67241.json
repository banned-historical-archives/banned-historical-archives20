{"id":67241,"date":[{"year":1939,"month":4,"day":8}],"page":"12","source":"","region":"","masthead":"","special_issue":"海上行","column":"","genre":"","count":"327","ytitle":"","mtitle":"当上海作战之时(五五)","ftitle":"","authors":["陈远志"],"text":[{"type":"paragraph","text":"陆姓役于一印人处，此印人者，以一小巡捕而放利债起家，购有新式轿车二辆，一佣陆为驾驶，一则自任，用以出租于人，一般爱好虚荣者，辄喜雇此印人之黑牌车。逮战事起，此印人以英籍资格，车顶覆上英旗，设法得军警通行证，向人兜揽运送内地生意，因其上有英旗，居然乃有人乐於信仰，生涯乃特佳，一次送杭州，价高至三百元，去苏州亦须三百，且送客时，乘便夹带香烟肥皂等物，获利亦甚丰，但返沪途中，则不免尽些义务，随带出费极少之人客回沪。"},{"type":"paragraph","text":"汉奸当然可恶，当然杀不可赦，但诬陷他人为汉奸，逞私怨而取快一时者，则为加倍可恶。近来，外间一般流氓，往往挟平日之仇，串同党羽，诬指良民为汉奸，横施殴辱，旁观者同仇心切，亦往往不辨真假，随声附和，因之颇多含冤而死者。"}]}