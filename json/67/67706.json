{"id":67706,"date":[{"year":1939,"month":4,"day":11}],"page":"12","source":"","region":"","masthead":"","special_issue":"中国历代书画展览会特刊","column":"","genre":"","count":"1758","ytitle":"","mtitle":"历代书书展览会之意义与作用","ftitle":"","authors":["郑午昌"],"text":[{"type":"paragraph","text":"郑午昌"},{"type":"paragraph","text":"神州陆沉，黄裔流离，而视为沦陷区域之上海，遽有历代画展之举行，中外人士，必将喜出望外，而抱无涯之感慨，具特殊之兴奋。盖此次画展之意义与作用，逈非寻常古名画展，徒以煊耀我国文艺成绩之伟大宏丽，藉资欣赏而博利益者所可同日语也。请陈其说:"},{"type":"paragraph","text":"一画家之克成功，一画迹之可流传，与其时之风俗·政教·经济，互有密切关系，故历代画品之高下，画风之盛衰，画工之精率，可以时事证验而分别之。吾人临对先贤名迹，而赏其宏伟精能，若唐宋盛时之作，即可想见其时风俗之厚，政教之明，民力之裕，足以培养聪明隽逸之士，得有余暇从事研习艺术，而有如此成绩，为非偶然，则崇先贤，爱祖国之念，其有不油然而兴哉!其说一。"},{"type":"paragraph","text":"画绩与流传。虽视其制作之精良，而画家人格高尚，尤足使后世因敬仰而乐于收藏，以资观感，吴仲圭之逃名于禅，倪云林之散家放舟，郑所南之画兰无根，陈老莲之怕将新日月来照旧山河，遯迹空山，其于国族存亡绝续之会，个人出处死生之际，无不以气节自持，故其所作，虽一花片石，剩水残山，亦皆因其人而益宝贵于后世，河山犹在，衣冠几非，精神动员，高呼欲狂，吾人读先贤之画，而赏其艺，见先贤之手泽，而转仰其为人，其于处危应变之道，人格修养，必知有以自勉也。其说二。"},{"type":"paragraph","text":"三千年来，我国名画之可宝贵者，何啻恒河沙数，其被兵燹水火夺毁污蚀者，亦难指计。汉前之画，经董卓之乱而流亡。魏晋之画，经刘曜之变而毁散。南北朝之画，经侯景高宝善之一再焚烧，而仅賸于瑾灰烬之余。隋<IMG alt=请插入1号盘，按F5键刷新后显示本插图！ src=\"D:\\inset\\1939\\04\\394B1201AA.JPG\">维扬扈从之珍，忽遭复舟。唐高长安西归之宝，厄于砥柱。金源兵下。宣和御府之藏，随以俱去。然损失者。多系皇室所有，且流散者。仍分留于民间，掠去者，卒转传于中土。今则京华丘墟。村聚焦土，内府珍藏叠经盗掠，所余几何!民间收藏，则随器物庐舍，付之荡然。斯文浩劫，莫有甚于今者。兹所陈列，或于战前避地安存，或冒炮火入穴搜求，或斥重金买之黑市，损者补之，断者全之，污者刷之。藏家运心之劳，致力之毅，厥功之伟，实不啻冒万死保寸土之前方将士也。吾人在此万方多难之日，得覩劫后余生之宝，对于力谋保存祖国文物之藏家，感激之余，能不与然而起耶其说三。"},{"type":"paragraph","text":"一角淞滨，繁华逾昔，幕燕斧鱼，托谁之庇。举目河山，烽烟方炽，效死将士，呻吟于疆场，失家老弱，转侧乎沟壑，以视吾人犹得苟延残喘，雅结古惧者，何啻地狱天堂之别，且彼效死者，固何为乎?失家者，固何罪乎?设身处地，同为复巢之卵耳!倘能稍移日用酒肉之资，多购入场参观之券，使历代名贤精神遗产之余息，因得惠及战士与灾黎以明我托庇于人偷安旦夕之淞滨同胞。犹不想忘乎患难，或亦可以减少良心责备于万一乎。其说四。吾国治权军事，代有兴替成败之变，而文化势力，则无不所向披靡。魏晋南北朝诸胡之渐归化者，文化力也。蒙古入主。不久而亡；满洲入主，不久同化，文化力也。盖我国民族之大，疆土之广，要皆藉文化之力自然兼并而成。故发扬文化，保存文物，实操最后胜利之无上权能。凡我文物之被掠夺而去者。吾知其随东征十字军而俱归，将此播种于域外，亦复何言。其流散于烽火沦陷之乡者，为数或亦非小，倘有志好古之士，同情于此次画展之举行，广事搜求，善为收藏，为复与民族奠下更深广之基石，则此次画展提倡之效，不亦尤足多耶?其说五。"},{"type":"paragraph","text":"我国文艺，曾不因战乱而呈衰落之象，南北朝干戈扰攘无宁岁，而庄严宏丽之人物画，转以大盛，五代十国，兵连祸结，甚于南北朝，而高古雄浑之山水画，与浓艳淡逸之花鸟画，竞美争姘而并茂，当时南则唐之建业，西则蜀之成都，厥为图画文物会萃之府，盖时丁乱世，四方才智之士，避地麕集，或心怀抑郁，或志切愤慨，乃发之于画，以寄情焉。故名家辈出，绘事大进。今之上海，亦犹建业成都也，民之心怀抑郁，志切愤慨者，或尤甚于南北朝五代时人，倘于醇酒美人之外，而寄情于画，研之，习之，则我国画之命运，失之东偶，必可收之桑榆。此次画展，实予吾人以观摹之良机，吾人自当荷起以文艺复兴民族之使命，对于眼前先贤之名迹，心摹之，神迎之，温而新之，其所收获。当不仅聊慰乱世情绪而已也。其说六。"},{"type":"paragraph","text":"画展之意义与作用，鄙见所及，不惴多言，甚愿都人士怵心世变，关怀国故，毋以偷安旦夕而自足，视前线垂死之战士，与难民为无关休戚，毋以欣赏艺术为闲事，视先贤名迹之于国于民为无足重轻，相与共举，相与共勉，幸甚。"},{"type":"paragraph","text":"<IMG alt=请插入1号盘，按F5键刷新后显示本插图！ src=\"D:\\inset\\1939\\04\\394b120101.JPG\">"},{"type":"paragraph","text":"<IMG alt=请插入1号盘，按F5键刷新后显示本插图！ src=\"D:\\inset\\1939\\04\\394b120102.JPG\">"},{"type":"paragraph","text":"<FONT class=imgsm>李健　题</FONT>"},{"type":"paragraph","text":"<FONT class=imgaut>李健</FONT>"}]}