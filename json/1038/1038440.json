{"id":1038440,"date":[{"year":1996,"month":5,"day":10}],"page":"12","source":"","region":"","masthead":"笔会","special_issue":"笔会","column":"唐诗别解","genre":"","count":"289","ytitle":"","mtitle":"“逢人不说世间事， 便是人间无事人”","ftitle":"","authors":["陈四益"],"text":[{"type":"paragraph","text":"陈四益　解　丁聪　画"},{"type":"paragraph","text":"此杜彦之(荀鹤)《赠质上人》句也。"},{"type":"paragraph","text":"上人，方外人也，或可不道人间事，若世间人，即如彦之，能不道乎?“桑柘废来犹纳税，田园荒尽尚征苗”之句；“今来县宰加朱绂，便是生灵血染成”之咏，皆世间事也。彦之不朽，即在说世间事；彦之猝死，吾疑亦在说世间事也。是知知易行难，作无事人岂容易哉!"},{"type":"paragraph","text":"中国士人均习孔，中国士人好谈佛。习孔，入世；谈佛，出世。习孔谈佛，首鼠两端，遂成两重人格。"},{"type":"paragraph","text":"子曰:如之何，如之何；佛云:不可说，不可说。趋于孔耶?逃于佛耶?如之何则可?此理今尚未明，故士人仍首鼠两端，时而怒发冲冠，时而天淡云闲也。"},{"type":"paragraph","text":"<IMG alt=请插入10号盘，按F5键刷新后显示本插图！ src=\"D:\\inset\\1996\\05\\965a120301.JPG\">"},{"type":"paragraph","text":"<FONT class=imgaut>丁聪</FONT>"}]}