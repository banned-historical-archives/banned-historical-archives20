{"id":347113,"date":[{"year":1957,"month":5,"day":13}],"page":"3","source":"","region":"","masthead":"","special_issue":"笔会","column":"","genre":"","count":"175","ytitle":"","mtitle":"题武汉长江大桥","ftitle":"","authors":["吴琼华"],"text":[{"type":"paragraph","text":"吴琼华"},{"type":"paragraph","text":"儿子李家咸，滥竽大桥设计工程师之职，来函见告，桥已合龙。溯家咸之生，老妇年已四十，时虞不及睹其学成；不图流光迅速，咸已壮年，且得附骥于此空前工程之末，于家于国，均喜庆莫名。因口占二绝，并寄示威儿。"},{"type":"paragraph","text":"神工擘画几经年，百丈长虹卧巨川；天堑从今可徐步，断流无事再投鞭。"},{"type":"paragraph","text":"群籁争鸣赖友声，溯从经始复观成；钻研谁识当年苦，慰我书窗课读情。"}]}