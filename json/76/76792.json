{"id":76792,"date":[{"year":1945,"month":10,"day":22}],"page":"2","source":"","region":"","masthead":"","special_issue":"世纪风","column":"","genre":"","count":"206","ytitle":"","mtitle":"丁卯集","ftitle":"息机(二)","authors":["王统照"],"text":[{"type":"paragraph","text":"王统照"},{"type":"paragraph","text":"一载人间万劫存，家愁国难两冥昏。澄清独愧无长策，避地还欣有瓠樽；慧业逝如云外絮，禅心静化梦中痕，莫言哀乐中年甚，沃雪胸怀更不温。"},{"type":"paragraph","text":"朅来何事是欣温，闷抱独知吾性存，竟夜鸟啼风木泪，三春莺咽落花魂；平原绿净堕鸥影，夕照霞明映血痕，抚序沉沉消意绪，天空海阔付沉沦。"},{"type":"paragraph","text":"悲怀幽感两难论，海畔春残怯酒樽。朝露日唏华叶影，春晖线减缁衣痕，花飞东国别中泪，梦觉西峰寺外村，愿息意言留静契，倚阑雾阁看黄昏。"}]}