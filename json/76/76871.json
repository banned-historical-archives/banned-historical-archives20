{"id":76871,"date":[{"year":1945,"month":10,"day":24}],"page":"1","source":"联合社","region":"汉口","masthead":"","special_issue":"","column":"","genre":"","count":"382","ytitle":"汉口日军暴行","mtitle":"魔窟内幕","ftitle":"种种非刑惨不忍闻　居民今犹谈虎色变","authors":[],"text":[{"type":"paragraph","text":"【联合社汉口廿二日电】联合社特派员讯，日宪兵队在汉口大浦银行内设有秘密刑讯机关，中国人在此遭受酷刑，以致发狂或身死者，殆不知几万人，凡入此室者，多不得生还，故汉市居民，对于此灰色石壁之大浦银行，一言其内容，犹无不为之谈虎色变，所施刑罚，其精密殆不亚于上海著名之大桥大厦，惟酷刑种类或不及其多，一切平当之日本手段，无不应用，如灌水，或以电触人牙齿，及其他感觉锐敏之部份，或缚住两手拇指，而使身体悬空，或令赤足踏在碎玻璃上，种种非刑，令人惨不忍覩，日宪兵常以细故拘捕华人，占领七年期间，在此遭受酷刑者以万计，其中未能生还者，不下四千，尸体即在银行内火化，大浦仅为日本刑讯机关之一，因华人之被拘入此者至多，故其名较著，汉口居民，望见此灰色大厦，矗立隅，至今犹有余懔，惟天理昭彰，此辈作恶多端之日人，恐未不能一久逃法网。"}]}