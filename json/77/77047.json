{"id":77047,"date":[{"year":1945,"month":10,"day":28}],"page":"1","source":"","region":"苏州","masthead":"","special_issue":"","column":"","genre":"","count":"491","ytitle":"金天翮","mtitle":"肃电　主席","ftitle":"请求选派大员莅收复区宣慰","authors":[],"text":[{"type":"paragraph","text":"【苏州通讯】吴江文坛耆宿金天翮(松岑)，年来蛰居苏州，闭门养晦，兹以河山重光，特肃电蒋主席，陈述民隐，并请求中枢选派大员，分赴各地宣慰，周咨疾苦，兹录原电如下:"},{"type":"paragraph","text":"重庆吴稚晖先生鉴，今有代电，请代呈极峰，文日，国民政府主席军事委员会委员长蒋德鉴天祐中国，虏运崩，捷音腾播，人民欢忭之声，经旬大绝，八年中呻楚憔悴，冀喘息得以稍苏，请委员长迭次广播；仁恕恺恻，炳如日星，惟是转变太速，主其事者，研讨未周，金融机构，一驰不张，通货增多，百物腾踊，邮电路价，官增钜额，然而公私赤立，政费依然无出，一征于民，骨髓已干，摊派未止，致中央蠲免田赋旷荡之恩，名实相左，洎夫国庆之朝，曩日燕喜，今也嚬蹙，当欢而叹，必有隐尤，窃望中央迅选深识治体之大员，分赴各地，宣布恩德，征访遗献，周咨疾苦，收拾人心，夫十步之内，必有芳草，沦陷之区，岂无贞士，即编户齐民，亦多蕴愤慕义，思脱桎梏，早睹太平，夫人心不附，伪之所以亡，虏之所以覆也，今当大难初夷之际，萧墙之内，尚有臾，治忽之几，成于一念，敢以民隐，上达聪听，佇盼使节，庶几福星，临电不胜屏营待命之至，金天翮叩覃自苏州发。"}]}