{"id":216576,"date":[{"year":1951,"month":2,"day":26}],"page":"8","source":"","region":"","masthead":"","special_issue":"磁力","column":"广播沪剧","genre":"","count":"903","ytitle":"","mtitle":"重新做人","ftitle":"","authors":["周行"],"text":[{"type":"paragraph","text":"周行"},{"type":"paragraph","text":"【说明:有一个已经有点觉悟个小特务，伊要想登记，不过伊还是有许多顾忌。伊个妻子倒交关关心狄椿事体。现在妻子拉浪劝伊个丈夫。】"},{"type":"paragraph","text":"妻:侬个人那能总一关讲勿明白。现在人民政府拨侬一条自新格路走，侬为啥还勿趁狄个好机会去登记。我搭侬话:"},{"type":"paragraph","text":"妻唱:我搭侬名为夫妻心勿同，侬是假装进步内虚空。勿能够抛撇从前多顾虑，仍旧一番老作风。讲点啥夫妻恩爱要忠实，讲点啥以身作则教儿童。那能晓得侬是假面具，暗头里向侬做特工。侬是为一虎作伥害自身，误国殃民个糊涂虫。侬阿晓得政府法令真宽大，胁从不问要劝立功。狄种能自新大路侬勿走，将来懊悔侬一场空。侬末赶紧自动去登记，勿要到将来路路全走勿通。"},{"type":"paragraph","text":"夫:勿是啥我勿想去登记，倒是我有点怕势势。"},{"type":"paragraph","text":"妻:怕点啥啦。人民政府只要侬是诚心诚意去登记，勿会弄松侬格，侬放心好来。像侬现在拿历史包袱背拉身浪，一世也汰勿清爽。就是我伲个小囝，伊拉也随便那能勿会忘记脱这个耻辱。话起来，伊拉个阿爸是一个国民党反动派个特务。……唉!侬要登登样样做一个人民，侬还是早眼去登记罢!"},{"type":"paragraph","text":"夫:(痛苦)唉!"},{"type":"paragraph","text":"夫唱‘离魂调’:茫茫苦海久沉沦(久沉沦)，渺渺人间(渺渺人间)无亲人。"},{"type":"paragraph","text":"妻:只要侬去自动登记末，全中国格人民全是侬格亲人。"},{"type":"paragraph","text":"夫接唱:我是逢人只说三分话(三分话)，不敢全抛(不敢全抛)一片心。"},{"type":"paragraph","text":"妻:侬去登记了以后末，尽管好有啥讲啥；也就用勿着狄能鬼头鬼脑来。"},{"type":"paragraph","text":"夫接唱:我是只道今生无指望(无指望)，自暴自弃(自暴自弃)要拿死路寻。"},{"type":"paragraph","text":"妻:唉!侬狄格人戆来!阿是侬去为仔伊拉反动派去死啊?侬想值得<IMG alt=请插入2号盘，按F5键刷新后显示本插图！ src=\"D:\\inset\\1951\\02\\512Q0801AA.JPG\">?"},{"type":"paragraph","text":"夫接唱:今朝听侬来劝告(来劝告)，我未大梦初醒(大梦初醒)要重做……人!"},{"type":"paragraph","text":"夫:好!我马上就去登记。若说我拨伊拉扣押起来未，侬替我送被头铺盖进去。"},{"type":"paragraph","text":"妻，想得出格!人民政府老早说过，‘胁从不问，宽大处理’。侬吓点啥?胆大眼，保险侬呒末事体。"},{"type":"paragraph","text":"夫:好!准定就去。登记好仔转来末，我像脱胎换骨能，要全心全意替人民服务来。"},{"type":"paragraph","text":"妻:对吓!自动登记仔未，伲大家全定心好好能做人来。"},{"type":"paragraph","text":"妻唱:只要侬诚心诚意要自新，人民大家全欢迎。从此勿必再耽心事，半夜敲门勿吃惊夫唱:我未今朝去登记重做人，坦坦白白讲分明。人民一定会饶赦我，我要立功报效做好人。——完"}]}