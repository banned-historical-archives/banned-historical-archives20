{"id":344172,"date":[{"year":1957,"month":3,"day":20}],"page":"3","source":"","region":"","masthead":"","special_issue":"笔会","column":"","genre":"","count":"284","ytitle":"","mtitle":"|临江仙","ftitle":"","authors":["赵朴初"],"text":[{"type":"paragraph","text":"由重庆往西安飞行途中　赵朴初"},{"type":"paragraph","text":"穿过层阴千百尺，喜看万里晴空。上方境象览无穷。玉峯迎旭日，银海纳长虹。忽见碧虚开下界，白云朵朵芙蓉。俯窥山色有无中。长安今咫尺，一笑过临潼。"},{"type":"paragraph","text":"前调"},{"type":"paragraph","text":"一九五六年五月十九日游昆明西山，次日将飞缅甸"},{"type":"paragraph","text":"分与云南缘不浅，四旬两度昆明。西山景色一番新。前来花似锦，今见绿连城。难得平生闲里趣，闲山闲水闲寻。未妨余事作诗人，垂天方一息，明日又风云。(庄子:鹏翼若垂天之云)"},{"type":"paragraph","text":"鹧鸪天"},{"type":"paragraph","text":"一九五六年十二月十六日自印度返国游昆明西山"},{"type":"paragraph","text":"密翠疏红晚有姿，西山景色四对宜。科头喜沐丝丝雨，健脚轻翻滑滑泥。登绝顶，揽灵奇，晴虹光变见滇池。归来不尽庄严相，争遣灵山海会知。"}]}