{"id":344987,"date":[{"year":1957,"month":4,"day":3}],"page":"3","source":"","region":"","masthead":"","special_issue":"笔会","column":"","genre":"","count":"345","ytitle":"","mtitle":"遐菴谈艺录","ftitle":"清代状元与松烟墨","authors":["叶恭绰"],"text":[{"type":"paragraph","text":"叶恭绰"},{"type":"paragraph","text":"清代翰林自顺治三年丙戌科至光绪三十年甲辰科止，凡一百十二科；内状元、榜眼、探花各一。百十二人，籍贯不等；而云南、新疆、甘肃、奉天、吉林、黑龙江六省，乃无一焉。状元则以江苏省凡五十二人为最多；而前六省及山西乃无一人；浙江状元凡二十人，次于江苏；盖清初反抗清兵者，以江浙为较多，其中实含有“安反侧”之意也。顺治、康熙两朝，殿试多凭策对优劣为去取，不问书法；后至嘉道，乃逐渐仅凭书法，以光、方、乌三字为标准，墨用明代所制而和以松烟，练习时所耗明代佳墨至不可数计，亦墨之一厄也。自科举废，而松烟墨亦罕见于市，以松烟墨虽色黑而易于污染不能透入纸内，故真正书家不喜用之也。光绪间状元王仁堪，曾藏明墨不少，亦缘练习大卷之故，曾以三百金购程君房大墨一锭，今犹在其家云。"}]}