{"id":1159228,"date":[{"year":1998,"month":7,"day":23}],"page":"8","source":"","region":"","masthead":"笔会","special_issue":"笔会","column":"唐诗别解","genre":"","count":"296","ytitle":"","mtitle":"“宫门长闭舞衣闲，略识君王鬓便斑”","ftitle":"","authors":["陈四益"],"text":[{"type":"paragraph","text":"陈四益　文"},{"type":"paragraph","text":"此李建勋《宫词》也。明写宫中之事，实况官场之态也。"},{"type":"paragraph","text":"宫门长闭云云，闲弃也；略识君王云云，久远也，即杜牧所谓“一肌一容，尽态极妍，缦立远视，而望幸焉，有不得见者三十六年。”"},{"type":"paragraph","text":"古之诗人每以女之事夫状臣之事君。士之求官，亦如女之望幸。毕生夤缘，费尽心机，亦有不得见者，即或一见，亦已“三十六年”，鬓尽斑矣。建勋久历官场，所谓深有会心者也。"},{"type":"paragraph","text":"余每惊异于人之求宫何如此锲而不舍。青春、才华、生命尽耗于斯。以此为学，何学不成；以此做事，何事不能?建勋《宫词》有悔悟之辞:“却羡落花春不管，御沟流得到人间。”惜悔悟之人少而沉迷之人多耳。"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1998\\07\\987n080401.JPG\">"},{"type":"paragraph","text":"<FONT class=imgaut>丁聪</FONT>"},{"type":"paragraph","text":"<FONT class=imgsm>丁聪　画</FONT>"}]}