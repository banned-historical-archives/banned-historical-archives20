{"id":5649,"date":[{"year":1938,"month":4,"day":1}],"page":"8","source":"","region":"","masthead":"","special_issue":"世纪风","column":"","genre":"","count":"173","ytitle":"","mtitle":"骨头","ftitle":"","authors":["石言"],"text":[{"type":"paragraph","text":"石言"},{"type":"paragraph","text":"盛馔置桌上，食之者淋淋泄泄，残骨在桌下，夺之者攘攘扰扰，岂盛异味不若获骨欤?曰，食夺者有品类各殊，嗜好不同而已。"},{"type":"paragraph","text":"摇尾乞怜，为夺骨者之常态，欲其不摇尾，不乞怜，不可能也。嗾之使来，叫之使去，是亦惟所命于投骨者耳。"},{"type":"paragraph","text":"虽然，世固有可飨盛馔于筵上而甘自俯就桌下以争残骨者，摇尾乞怜，恬然不以为丑，斯是奇矣。"},{"type":"paragraph","text":"“桌上”“桌下”，惟徘徊岐途者自择之!"}]}