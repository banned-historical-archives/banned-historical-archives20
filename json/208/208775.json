{"id":208775,"date":[{"year":1950,"month":12,"day":22}],"page":"6","source":"","region":"","masthead":"","special_issue":"磁力","column":"","genre":"","count":"558","ytitle":"","mtitle":"光明初集","ftitle":"","authors":["柯豆子"],"text":[{"type":"paragraph","text":"柯豆子"},{"type":"paragraph","text":"是夜乘卧车发青州，曹禺、方瑞伉俪与余夫妇同睡一车厢，沈体兰戏呼为“万柳堂”；盖曹禺姓万，余则姓柳也。即成此绝；借定厂“访万柳堂址”韵。"},{"type":"paragraph","text":"甘露文茵愧报无，两家鸳侣尽昭苏。堂名万柳劳题赠，恰喜人来自益都。(曹禺夫妇以热水壶中水与绒被分惠，故云。定厂原句云:“万柳堂前一柳无，词流散尽散樵苏；山东不少升平相，为溯前茅冯益都。”足征万柳堂故实，与青州有联系矣!)"},{"type":"paragraph","text":"车中感赋一首，三月十四日晨起作。"},{"type":"paragraph","text":"义师百万下江东，狗盗鸡鸣势已穷。如我笑言殊大赦，看人血汗建奇功。翻身别写中华史，横槊真成一世雄，指日新都传捷报，犂庭扫穴缚元凶。"},{"type":"paragraph","text":"六时许抵济南，政委书记刘顺元、市长姚仲明、教育局长李澄之来迓，旋至石泰岩饭店小憩，十五年前旧游地也!"},{"type":"paragraph","text":"十五年前旧游地，海山陵谷更沧桑。紫藤花暖丁香发，犹记当时旧草堂。"},{"type":"paragraph","text":"赠澄之两截句。"},{"type":"paragraph","text":"春申访我思前度，党下逢君又此时。更忆嘉陵江上别，桃潭春水系人思。"},{"type":"paragraph","text":"渝州痛史何堪说，见汝无端念若飞。(余自渝州飞返沪上，若飞、澄之以车来送，今澄之无恙，若飞则永别矣!)更感歼良黄乌痛，秦邦宪与叶希夷。"},{"type":"paragraph","text":"赠朱青女士，亡友朱少屏之爱女也!少屏为余四十三年前盟社旧侣，抗战时牺牲于马尼拉者!"},{"type":"paragraph","text":"故人有女能前进，意外相逢在济南。埋血十年悲宿草，从戎万星胜奇男。从横寰宇今殊昔，胼胝耕耘苦亦甘。指顾渡江归歇浦，不须离别怅桃潭。"}]}