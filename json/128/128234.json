{"id":128234,"date":[{"year":1946,"month":12,"day":21}],"page":"10","source":"","region":"","masthead":"","special_issue":"浮世绘","column":"","genre":"","count":"644","ytitle":"","mtitle":"痛定词六首","ftitle":"三十四年九月十五日","authors":[],"text":[{"type":"paragraph","text":"余生十七年甲午即丁国难，九一八祸作，痛国亡之无日，屏弃一切，矢与周旋，抗战既作，故乡沦敌，间关流转，足遍西南，今者，河山全复，日月重光，成诗六章，不自觉其哀苦之情，多于懽庆也。"},{"type":"paragraph","text":"万国金铙凯唱回，五云飞舞胜旂开，山阳归马滋心灵，城下牵羊识罪魁，扫穴不曾威斧钺，挂弓空复上蓬莱，芒芒五十年闲恨，一白神州骨作堆。"},{"type":"paragraph","text":"北汉山烽忽烛天，大东沟浪欲吞船，苍黄汶上归田日，慷慨终生弱冠年。廿一条成圆帝梦，五三案惨始兵连，皇姑一震凭谁问，擢发何能数积愆。"},{"type":"paragraph","text":"千年文化一源通。杀羿于今乃有蒙，东海归帆才赠策，北营暗箭忽鸣弓。淞滨再战扬眉后。壁上诸侯咋舌中，忘却自焚兵火戒，夜即欲以小称雄。"},{"type":"paragraph","text":"八纮一宇誓言新，树敌无端徧四邻，狃胜欲狂成瘈狗，佳兵弗戢毒生民，珍珠港后珊瑚海，小笠原前斐立滨。当日秦谋曾勿用。东西一例岂无人。(民二十，归自日本，向政府报告日将对我发动侵略，主席为动容，外交当局说，日本真欲打，某不会知道，某能知道，证明日本还不会打，不三月，九一八难作，一九四年，美大使格鲁告美政府，日可能攻珍珠港，美海军调查局答，日果有此计划，不会成为东京之谈话资料，不信有此事，不数月，珍珠港事发。)"},{"type":"paragraph","text":"幻想神风折敌旗，坐看落日迫崦嵫，陆空海解三军甲，苏美英联一字v。(维音VICTORY之简写，胜利义)，广岛功收原子弹，浯溪颂妙受辛词，几人切腹途穷后，畏罪东条悔已迟。"},{"type":"paragraph","text":"岂真天意佑中华，痛定只应闭户挝，谋国百年休误国，良家十郡早无家，慎防未死灰重爇，忍见相煎豆泣嗟，苦忆江城惊乱笛，凭君慰问到梅花。"}]}