{"id":14105,"date":[{"year":1938,"month":5,"day":31}],"page":"12","source":"","region":"","masthead":"","special_issue":"世纪风","column":"","genre":"","count":"325","ytitle":"","mtitle":"神鹰歌","ftitle":"为五月十九夜华机首次东征作","authors":["张贞用"],"text":[{"type":"paragraph","text":"张贞用"},{"type":"paragraph","text":"勇士报国建奇功，飞轺横渡东海东，夭矫如龙怒如鹘，盘旋控搏摩苍穹，排云御气冷然善，倒流星月腾鸿濛。谁云蓬莱不可渡，于今重见徐神翁。(队长为名机师徐焕升)环飞长崎久留米，翱游福冈市上空，九洲北部作鸟瞰，绕行三匝显神通。海上群儿肝胆裂，仓皇探照心忡忡，初疑海啸火山崩，又疑地震声隆隆，不信中华奇男子，忽来天际逞英雄。三更夜色寂如死，神鹰一队乘长风，好梦惊回木屐郎，东洋神女鬓蓬松。群相骇兮走相告，来无影兮去无踪。三岛本是弹丸地，毁灭可倾富士峰，军部万恶民无罪，先驰羽檄警顽聋，反战同盟主人道，不为报复不行凶。否则神鹰戾九天，一弹能贯□□宫，时日曷丧誓如山，退日挥戈气如虹。但看残日倐忽落虞渊，勿任暴日猖狂满地红!"}]}