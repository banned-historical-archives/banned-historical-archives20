{"id":11494,"date":[{"year":1938,"month":5,"day":11}],"page":"10","source":"","region":"","masthead":"","special_issue":"","column":"","genre":"","count":"321","ytitle":"","mtitle":"记:松江一汉奸","ftitle":"","authors":["屠狗"],"text":[{"type":"paragraph","text":"屠狗"},{"type":"paragraph","text":"数月前，沪西泗泾，横遭焚杀之惨，实松江“治安会”红人寥某一言所赐也。寥某，本松江望族，初为某镇镇长，以鱼肉镇民，为松人所不齿。城陷後，首迎日军，为虎作伥，俨然以第一功狗自居，其罪状之多，擢发难数，而以泗泾一案为最酷。寥自任职“治安会”後，迎合日军意旨，无微不至。甚至改易其名曰“日兴”，媚术之工，窃叹观止。尝觅得日本明治天皇像片一帧，高悬堂中，而以乃父遗像置其下，日军有登其堂者，见天皇像，輙脱帽鞠躬为礼，于是寥夸于人曰:“日人以余有微功，优礼及于先人，见先父遗像，未有不鞠躬致敬者，”言下沾沾有得色。其恬不知耻，一至于此，殊令人啼笑皆非。(松江名士沈瘦狂，近有打油诗云:"},{"type":"paragraph","text":"“牌头死戏□□□，谥法生题地繁虫”。"},{"type":"paragraph","text":"为寥某咏也。"}]}