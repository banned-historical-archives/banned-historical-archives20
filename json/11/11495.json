{"id":11495,"date":[{"year":1938,"month":5,"day":11}],"page":"10","source":"","region":"","masthead":"","special_issue":"","column":"","genre":"","count":"265","ytitle":"","mtitle":"战区趣屑","ftitle":"棺木充浴盆","authors":["北宗"],"text":[{"type":"paragraph","text":"日人本最好沐浴，凡中产阶级之家庭，必设有浴间，其浴盆以木制成方形，高度及小腹，容水量极多，富有之家，每日烧水洗浴，普通之家，亦须三日一浴。来华之日军，虽在作战时，亦不能废其沐浴之习惯，迩来天气渐热，更不能一日不浴，但作战区中，感于浴盆之缺乏，遂成一不易解决之问题。战区之中，固多空棺材，日军每用以作“马槽”，此固一妙用也。最近记者目击一日兵，更属异想天开，即利用棺材充作浴桶。法以空棺木一具，下底凿一小洞，复塞以木塞，以便放水蓄水。如是大浴盆，蓄水既多，盆身又安稳，日军在此中，大浴而特浴，亦趣闻也。(北宗)"}]}