{"id":65726,"date":[{"year":1939,"month":3,"day":30}],"page":"11","source":"","region":"","masthead":"","special_issue":"海上行","column":"","genre":"","count":"329","ytitle":"","mtitle":"王洁行","ftitle":"(事见廿五日本报)","authors":["叔平"],"text":[{"type":"paragraph","text":"叔平"},{"type":"paragraph","text":"浏河女子有王洁。胸怀磊落真豪杰。咏絮天生有妙才。投梭最是矜名节。屈指芳龄二八余。乡邻啧啧称仙姝。日间操作能攻苦。午夜辛勤更读书。拮据生计伤贫窭。□户绸缪当未雨。□鹩为觅一枝棲。将母扁舟来歇浦。学堂助教本清高。作嫁依人惯捉刀。感帨何期逢伧父。也随臣朔学偷桃。冰肌玉骨污强暴。静言思之躬自悼。哭诉徒然向法庭。其奈奸人拘不到。无何中日起战争。蒿目时艰性命轻。戎装一洗婀娜态。仗剑军前事远征。同仇敌忾常磨励。身经百战意弥锐。壮志无惭花木兰。当年小愤何须计。况复天网自恢恢。作恶岂能无□灾。案悬二载久不决。一朝弋获亦快哉。我作歌辞寄军伍。诗思缠绵语□缕。但愿□眉□节吟。沙场努力斩□虏。"},{"type":"paragraph","text":"本文有部分文字因原报纸不清晰或损坏，故以白框代替。"}]}