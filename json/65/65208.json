{"id":65208,"date":[{"year":1939,"month":3,"day":28}],"page":"5","source":"哈瓦斯社","region":"华盛顿","masthead":"","special_issue":"","column":"","genre":"","count":"482","ytitle":"美与外国资金","mtitle":"流动情形","ftitle":"流入共三万万美元","authors":[],"text":[{"type":"paragraph","text":"【哈瓦斯社华盛顿二十六日电】财政部顷就去年一年之间、美国与外国资金流动情形、发表统计、流入之数、共三六八·九○二·○○○美元、或以有价证劵买卖形式出之、或以银行存款形式出之、其中外国方面购进美国证劵、为数四八·八九五·○○○美元、外国证劵之由美国购进者、为数共七五·六五三·○○○美元、两相抵补、外国资金之流入美国者共二六·七五八·○○○美元、是年、南美洲各国存入美国各银行之款、共一八·○○五·○○○美元、远东各国存入之款、共七七·○八二·○○○美元、更分析各国流入美国之资金、仍以来自欧洲方面为最多、全数共三八八·六五五·○○○美元、但较之往年、仍不及远甚、缘以一九三五年而论、流入之数共一·二○○·五九八·○○○美元、以一九三六年而论、流入之数共八五○·七一四·○○○美元、以一九三七年而论、流入之数共六○一·七二七·○○○美元、迄至去岁则降至三八八·六五五·○○○美元矣、频年顺调、各国资金之流入美国、如水趋壑、考自世界经济恐慌后、一九三五年一月一日起以还、外国流入美国之资金、总数共达三·七七九·二二五·○○○美元之巨"}]}