{"id":806787,"date":[{"year":1989,"month":12,"day":31}],"page":"4","source":"","region":"","masthead":"笔会","special_issue":"笔会","column":"","genre":"","count":"190","ytitle":"","mtitle":"菩萨蛮","ftitle":"咏桔","authors":["张冠城"],"text":[{"type":"paragraph","text":"咏桔"},{"type":"paragraph","text":"张冠城"},{"type":"paragraph","text":"有朋自洞庭君山来，遗我青桔数枚。果硕而鲜，枝叶犹连。不忍遽食，供于书案，劳作之余赏心悦目。又吟屈子《桔颂》，弥觉清馨沁人。感而有咏，因填是阕。"},{"type":"paragraph","text":"洞庭佳果君山桔，经霜犹染潇湘绿。秋尽偕橙黄，无花亦自芳。"},{"type":"paragraph","text":"曩年骚客颂，嘉树婵娟共。玉露谢层林，未迁南国心!"},{"type":"paragraph","text":"注一:苏轼:“一年好景君须记，正是橙黄桔绿时。”"},{"type":"paragraph","text":"注二:屈原:“后皇嘉树，桔徕服兮。受命不迁，生南国兮。”"}]}