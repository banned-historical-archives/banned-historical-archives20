{"id":63282,"date":[{"year":1939,"month":3,"day":18}],"page":"11","source":"","region":"","masthead":"","special_issue":"海上行","column":"","genre":"","count":"401","ytitle":"","mtitle":"孤岛近事吟","ftitle":"","authors":["乐愔"],"text":[{"type":"paragraph","text":"一双弱质可怜虫。旅邸相从命运同。底事绮年偏乐死。伤心都在不言中。"},{"type":"paragraph","text":"日前有一少女，至爱多亚路中南饭店，辟室居住。移时，又来一少女，年相若，入室晤谈，直至深夜始睡，合卧一床。翌晨九时后，茶房闻房中起呻吟声，入内呼之不应，知系服毒，亟报捕房，召救护车送医院救治。并在床头检得致同学信一封，系告别者。二女至医院后，神智昏迷，验得中毒颇深；按自来双服毒案，多为男女情侣，若两人并为女性，则罕有之事也。"},{"type":"paragraph","text":"秃头斑驳似文犀。却擅风情戏友妻。乐极悲来双受缚。昨宵好梦怕重提。"},{"type":"paragraph","text":"扬州人王启龙，为一□罚，与南京人朱级千为友，内眷时相往来。不料王竟垂涎朱妻毕氏，于百端引诱之下，遂与发生肉体关系。本月五日，毕氏乘夫出门，席卷衣饰现款，奔往王家。由王赁屋与之实行同居。迨朱归来，则已人去楼空。旋访悉两人匿居地点，即报请新闸捕房派探前往拘获。现已由捕房律师以通奸罪起诉矣。"},{"type":"paragraph","text":"本文有部分文字因原报纸不清晰或损坏，故以白框代替。"}]}