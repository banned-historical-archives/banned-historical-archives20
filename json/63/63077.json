{"id":63077,"date":[{"year":1939,"month":3,"day":17}],"page":"11","source":"","region":"","masthead":"","special_issue":"海上行","column":"","genre":"","count":"354","ytitle":"","mtitle":"孤岛近事吟","ftitle":"","authors":["乐愔"],"text":[{"type":"paragraph","text":"乐愔"},{"type":"paragraph","text":"夷场十里独徘徊。喜见青天白日来。不道热情遭遏抑。寄人篱下有沉哀。"},{"type":"paragraph","text":"关于总理逝世纪念日悬旗横遭干涉一事，顷已引起市民之愤慨，当时且曾发生纷扰多起。上海市党部现已将此事呈报中央，转请外交部交涉，诚以国旗为代表国家之徽帜，干涉悬旗，即无异侮谩其国家，难甘缄默也。"},{"type":"paragraph","text":"好莱坞里兴方浓。大汉彪形忽逞凶。乞命居然齐叩首。刘郎应悔癖盘龙。"},{"type":"paragraph","text":"沪西赌窟，以好莱坞为第一。日前该窟牌九摊发生一事:当时来赌客四，其中一彪形大汉，下注六百元。该摊向例系五百元封门，乃报告帐房。帐房竟令照开，而将此六百元吃去。大汉乃提起茶壶，掷破推牌九者之头颅。一般抱枱脚者，即出手枪威吓。大汉与同来者亦各拔出新式二十响匣子炮，作放射状。窟中人大骇，纷纷叩头谢罪，于退还六百元之外，并赠以千元，大汉乃挟款与同来者共乘汽车而去，亦赌窟奇闻也。"}]}