{"id":63912,"date":[{"year":1939,"month":3,"day":21}],"page":"11","source":"","region":"","masthead":"","special_issue":"海上行","column":"","genre":"","count":"1052","ytitle":"","mtitle":"说书人语","ftitle":"","authors":["绿腰"],"text":[{"type":"paragraph","text":"评话弹词之表说，必出之吴侬软语，即如沪埠之润余社，登台谈吐亦然。盖吴语虽属方言系，富于地方色采，第在方言系中，最称柔美，故宋时即以吴音为正音，明季吴中气象承平，礼乐所被，吴音遂标新于曲部。迨沈桐隐之“正吴编”出，于是吴语始有专著，而徐灵贻之“乐府传声”一书，辨析吴音之声律阴阳清浊宫商，堪为吴语之完书，为后世吴中乐曲者所宗法。故光其前而裕之后，数百年来用吴语说书者，迄今勿替者，盖非偶然，亦特有之语言耳!惟因为方言所限，不能畅然通行于各地也。而说书人之白口，须兼擅生旦净丑外末诸色，生旦净外之起角念白，皆用中州韵，始可以与国剧(指崐与平剧)泗洑，一如勾涂粉墨，红□毺上人人物之表情，异曲而同工焉。"},{"type":"paragraph","text":"刘继庄“广阳杂记”曰:“余观世之小人，未有不好唱歌观戏者，此性天中之诗与乐也，未有不看小说听说书者，此性天中之书与春秋也”。吾人天赋如此，而说书之深入人心又如此者。自来稗官野乘，虽有乖于正史，然其仰意之所存，亦足以警世俗而正人心，况说书人之摹绘入微，形容毕肖，上至朝廷万里之功，下至儿女声色之美，出诸于口，寓之以色，嘻笑怒骂，皆能激发人心，非此之功，其谁与归?故沨沨移人，允为民间性情之响，是何背乎演说圣贤之道，经筵之讲乎!昔柳敬亭善说书，游良玉幕府，诙啁谐笑，得戢宁南野心，保全江南风物，则片舌雄于十万师矣!是以复社诸君子，称敬亭亦为社中人，良匪虚语。今光裕润余普余三社从业之说书人，计其数何啻千人，沪儒一隅，尤为彼中之渊薮，军兴以还，租界弹丸之地，试观书场林立，电台广布，叱咤之声，叮咚之音，倾听者不知凡几，说书人拥享盛名，利护多金，生活优裕，颇为社会侧目，一技之长，足□千人粮，声情不衰，盖可窥之于一班。孔子曰:“虽小道必有可观者焉!”"},{"type":"paragraph","text":"弹词又名曰南词，别于北之鼓词，此一说也。所唱书调，皆出南曲，此二说也。在昔与评话均不见重于时，以为盲诗矇诵，江湖技俩，故君子者所不齿，贬曰盲词。清时有“书小甲”之小吏，掌管说书人，目为社会上之□贼，其等级更在小吏之下。“书小甲”所凌辱说书人，无微不至，虽昂坐高楼，异于露天说书之光裕社中人，犹不能免，仰承鼻息，敢怒而莫敢言，或逢岁时，更须馈送礼品，相因成习，不可废之。至威同间，长洲马如飞以珠塔弹词崛起江南，语妙天下，深为苏抚丁日昌所赏识，尝诣其寓邸续续弹唱，器宇其人，叹为敬亭之后一人。始知说书之有裨世教，影响至巨，而口角波俏，风生席上者，正不减晋人清言。一时说书人之身价，扶摇直上，乃废书小甲之习俗。"},{"type":"paragraph","text":"本文有部分文字因原报纸不清晰或损坏，故以白框代替。"}]}