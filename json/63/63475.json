{"id":63475,"date":[{"year":1939,"month":3,"day":19}],"page":"11","source":"","region":"","masthead":"","special_issue":"海上行","column":"","genre":"","count":"294","ytitle":"","mtitle":"孤岛近事吟","ftitle":"","authors":["乐愔"],"text":[{"type":"paragraph","text":"万年遗臭自甘之。七尺楠棺费不赀。底事汉奸防速朽。料因复国待鞭尸。"},{"type":"paragraph","text":"所谓“维新政府外交部长”陈怂，于农历元旦饮弹毕命后，一棺坿身，千秋论定。有人见其柩至今犹寄厝殡仪馆中，系楠木质，无斧凿痕，荩为特制之独木棺，代价需三千二百元云。"},{"type":"paragraph","text":"一踢轰然血肉喷。偶写球戏化寃魂。粉身碎骨寻常事。岛国还将炸弹吞。"},{"type":"paragraph","text":"日前南市大吉路方斜路转角处，发现黑色炸弹一枚。适有日兵三名巡逻经过，为其中一名瞥见，以为系已经爆发过之废弹壳，遽双蹴之戏，举足踢至街中，不料立时轰然炸裂!三日兵首当其冲，同时殒命，并毁路过卡车一辆，且伤一司机焉。夫日阀侵华，本无异口吞重磅炸弹。今三日兵之因足蹴炸弹而丧生，乃其小焉者耳。"}]}