{"id":209251,"date":[{"year":1950,"month":12,"day":26}],"page":"6","source":"","region":"","masthead":"","special_issue":"磁力","column":"","genre":"","count":"594","ytitle":"","mtitle":"光明动集","ftitle":"","authors":["栖亚子"],"text":[{"type":"paragraph","text":"栖亚子"},{"type":"paragraph","text":"十六日自德州发沧州，坐六号大汽车中有作。"},{"type":"paragraph","text":"登车慷慨别青齐，五老峰惭培塿低。(余与陈叔老、马寅老、包达老、张絅老称五老，而余年六十三最少云。)徼倖龙头今属我，凭窗吟眺尽忘机。(六号车中，余又为最长者，坐司机同志之旁，余辈戏呼为车头座，文言之则曰“龙头属老成”也。)"},{"type":"paragraph","text":"十年战斗崔班长，半月扶将李卫兵。中坐居然容老拙，逢源左右尽光明。(崔班长为司机同志中资格最老者，故有班长之称，是日驾六号车以行；李卫兵即金然同志，更自青州送余道德州，且言将至沧州后，始分手云。)"},{"type":"paragraph","text":"册载艰危老孟光，复车惊喜裹微创。下床偃卧酬庸仅，决策深思敢淡忘。(佩妹复车受伤，衷以被褥，偃卧车中，为最优等的地位。余由香岛北行入解放区，初以病脑颇踌躇，佩妹实为借箸代筹决定大计者，甚愧无以为报也。)"},{"type":"paragraph","text":"吴娃软语感乡亲，赠我刀圭镇我神。(医师施稼女士，吴县人，恒以安眠药丸见畀。)更感青年周小胖，山妻扶掖最殷勤。(上海青年周惠中，身肥心热，余戏以小胖呼之。)"},{"type":"paragraph","text":"战士胶东荣胜岳，归侨潮海敏为邦。寻亲万里朱公子，玉友企昆萃一堂。(首句指武装同志崔荣岳，次句指潮州青年徐邦敏；朱公子者，谓老友蕴山之子世成，世同兄弟。)"},{"type":"paragraph","text":"运输煤炭真劳力，小贩经营亦买商。今日登车凭领导，德州张老德难忘。(惩于昨夜在公路上失道，故觅张老为响导，其人则初为火车站搬运煤炭，退职后经营小贩以自给者也。盖六号大汽车上之人物，尽见于吾诗，无复有漏网者矣!)"}]}