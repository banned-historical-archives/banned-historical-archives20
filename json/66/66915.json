{"id":66915,"date":[{"year":1939,"month":4,"day":6}],"page":"10","source":"","region":"","masthead":"","special_issue":"大众科学","column":"","genre":"","count":"596","ytitle":"","mtitle":"自卫","ftitle":"","authors":["骥千"],"text":[{"type":"paragraph","text":"骥千"},{"type":"paragraph","text":"鸷禽猛兽，扑杀他动物以为食。弱小柔驯之动物。为其所害者。不知凡几。然各种动物，对于强敌。亦颇有自卫之方。一曰团结，如狮子扑杀象之幼子。老象必结群而居。戮力抵抗。狮子即不敢轻犯。美洲之野猪时为杰猫所杀。值出外寻食。野猪必联合数十只或百余只。大队而往。桀猫见其众。反退止树上。俟有单独游行者。始敢袭之。二曰反攻，如美洲之臭猫臀部有腺质。其分泌有极恶之气味。如值食肉之动物来相侵犯。即于此分泌。使强敌被薰而却步。昆虫之分泌有恶味者甚多。鸟类受其苦。遂亦不来相犯。三曰固守，如龟遇敌害之时。将头尾四肢缩于壳中。穿山甲亦能卷屈其体。几成球状。刺蝟，豪猪，刺食蚁兽等，恃身上刚毛。且能缩卷其身。使敌害不能搏噬。四曰趋避，如鹿如马等之奔驰迅疾、值虎豹等之相迫。亦能脱险而自全。五曰掩护，如各种昆虫之形体颜色。与植物之枝叶相似。所谓枝虫叶蝶之类皆是。使食虫之鸟不易别识。而免于害。鱼类，蛙类，爬虫类，在各种环境之中。颜色随而变迁。与环境之色相混。北极终年积雪。满目皓皓。其地之态，狐，及多数动物，皆白色，亦此类也。六曰假冒，某种昆虫体中无有臭腺。不能发生恶味。以却敌害。而其形体颜色，反与有臭腺之昆虫乃极相似。鸟类误认以为有恶味者。恐于啄之际。为其所苦。竟舍之而去。亦却敌之一助也。动物之自卫。大略如是。然则人类何如。曰以上所言之二，三，四，五，六，等项。可施用于疆场之中。而根本至计。则在团结。"}]}