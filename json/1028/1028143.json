{"id":1028143,"date":[{"year":1996,"month":2,"day":26}],"page":"8","source":"","region":"","masthead":"笔会","special_issue":"笔会","column":"唐诗别解","genre":"","count":"252","ytitle":"","mtitle":"“业就三编绝，心通万事闲”","ftitle":"","authors":["陈四益"],"text":[{"type":"paragraph","text":"陈四益　解　丁聪　画"},{"type":"paragraph","text":"孔子读《易》，韦编三绝。耿湋《题李孝廉书房》曰:“业就三编绝，心通万事闲”。李某当精于《易》者。"},{"type":"paragraph","text":"古人读书，通经致用。致用者，做官也。故能雪窗萤火，孜孜不倦。今人做官，不赖经书，故国学虽炒而难热。即炒者，亦别有所图，岂肯断韦编、坐冷板凳哉!"},{"type":"paragraph","text":"或曰，业就三编，今亦有之。编织关系网，编造政绩册，编排送礼单，有此三编，亦可“心通万事闲”矣。"},{"type":"paragraph","text":"然此三编，如雪狮向火，难于久恃。一旦拆穿，花团锦簇顿作流水落花。前车已覆，惜后车不之鉴也。"},{"type":"paragraph","text":"<IMG alt=请插入10号盘，按F5键刷新后显示本插图！ src=\"D:\\inset\\1996\\02\\962q080301.JPG\">"},{"type":"paragraph","text":"<FONT class=imgaut>丁聪</FONT>"},{"type":"paragraph","text":"<FONT class=imgsm>小丁96.1.</FONT>"}]}