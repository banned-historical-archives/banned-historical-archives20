{"id":620847,"date":[{"year":1981,"month":10,"day":6}],"page":"3","source":"","region":"","masthead":"","special_issue":"","column":"","genre":"","count":"240","ytitle":"","mtitle":"九华山天台游仙","ftitle":"","authors":["司今"],"text":[{"type":"paragraph","text":"秋游九华，适逢地藏王忌辰，香火颇盛。感以打油。青女舞彩带，送我九华街。白云铺毡道，挥手上天台。金龟拱北斗，玉女朝南海。地藏遗双履，展袖拂苍苔。十王眼前立，九子膝下拜。百鸟齐歌舞，万佛共徘徊。天台燃双烛，大圣捧桃来。延我居上坐，甘露洗尘埃。五岳同欢呼，四海震惊雷。麻姑流慧眼，曲曲吐情怀。俏笑揖相问，乾坤谁人开。盘古辟混沌，鲁班起楼台。轩辕夺造化，累祖始剪裁。大禹导百川，黎庶创世界。前人修天梯，后人上天台。中华众儿女，开创新蓬莱。天下为公同富贵，红星灿烂照九垓。"}]}