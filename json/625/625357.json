{"id":625357,"date":[{"year":1981,"month":12,"day":24}],"page":"4","source":"","region":"","masthead":"","special_issue":"笔会","column":"诗人兴会更无前","genre":"","count":"180","ytitle":"","mtitle":"画竹四题","ftitle":"","authors":["喻蘅"],"text":[{"type":"paragraph","text":"喻蘅笔底翠琅玕，森森阅岁寒。何当风雨夜，留作故园看。(画竹赠美籍华裔光源材料专家朱谱康博士。)劲节凌霄汉，虚心不自持。十年冰雪后，更挺拂云枝。(竹叟古稀，画此为其祝嘏。)翠袖天寒倚暮烟，画师搁笔意陶然。廿年不看扬州竹，撩我乡愁二月天。淇水睢园事已遥，故乡景物兴犹饶。春风十里雷塘路，不见当年郑板桥。(题陈从周——梓翁教授一画竹二首。)"}]}