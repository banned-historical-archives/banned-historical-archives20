{"id":23325,"date":[{"year":1938,"month":7,"day":28}],"page":"2","source":"美联社","region":"山口","masthead":"","special_issue":"","column":"","genre":"","count":"239","ytitle":"","mtitle":"日歌妓罢工","ftitle":"因饭店主人扣取小账","authors":[],"text":[{"type":"paragraph","text":"【美联社山口二十六日电】此间有歌妓八十人、因饭店主人扣取彼等所得之小账、今日开始罢工、齐往山上寺庙、不肯下来招待、一般已极困惫之日本商人、因此次罢工之故、此间所有之歌妓及饭店、均已一变而为异常寂聊之区、一般饭店主人、对此束手无策、惟有叹息而已、大阪神户及京都方面之歌妓会社、已答允决不遣派足以破坏彼等罢工之人前往山口、故此间之八十名歌妓、深信可以得到其他歌妓之帮助、罢工之歌妓等、曾发表一种陈述、彼等已准备作长期之罢工、而店主等且为此事开紧急会议云。"}]}