{"id":23275,"date":[{"year":1938,"month":7,"day":27}],"page":"14","source":"","region":"","masthead":"","special_issue":"各地乡讯","column":"","genre":"","count":"687","ytitle":"","mtitle":"流亡散记(续)","ftitle":"","authors":[],"text":[{"type":"paragraph","text":"绪"},{"type":"paragraph","text":"黑夜劳军"},{"type":"paragraph","text":"日军二次攻占张渚后，到处搜索，暴行不一而足，人民日出而避，日没而归，即深晚亦时有警报，不遑宁处。黑夜出走，扶老携幼，尤感苦楚。如是者半月，人民陷水深火热之中。一日，华军乘日军猛攻石门不逞退守张渚，急调援军越长卡岭，经石屑岕，以迅雷不及掩耳之法，立即占领石母岭。人民夹道相迎，欢声雷动。当晚居民群携酒饭至石母岭劳军，深夜不绝于途。守军乃告诫曰:‘百姓热忱，深用感奋，但恐奸人混迹，致误军机，速归候捷报，勿复来!’患难中一种军民爱惜情状，闻之令人涕下!"},{"type":"paragraph","text":"日军凭其机枪重炮，阨守张渚，华军猛攻十昼夜不得下。人民焦惶忧虑，群集柏山探听消息。一日傍晚，炮声沉寂(往日傍晚炮声始作，翌晨九十时止)，村中又盛传华军克复张渚。黄昏，仍不闻炮声。但余犹不敢信，披裘而卧。视天茫茫，万般愁绪，潮涌心头骤闻密集枪炮声，急出门探视，昏黑中不辨路径，几失足堕涧中，俄而炮声大作。步枪声亦清晰可辨，通宵守望，神昏目眩!达旦，枪炮声犹不绝，向午，愈益迫近，不得已携眷越长卡岭至杨省庄，翌日午后，石屑岕诸人仓皇奔至，知日军进抵柏山，华军退集石屑岕。杨省庄一日间骤增难民千余，粮食顿起恐慌。余以山中势难久居，遂结伴步行去湖岕(杨省庄离湖岕二十五里)经龙山，已闻日军退出张渚，盖华军，乘日军中路挺进急调两翼分向其后方包抄，前之后撤，实系诱敌之计。"},{"type":"paragraph","text":"满目创痕到上海"},{"type":"paragraph","text":"湖重到，景物凄凉，居户十室九空，街头寥落。适遇去岁离湖时代雇渔船之壮丁，劫后重逢，欢然道故，渠称有便船去上海，余遂毅然作沪行。沿途战痕累累，触目伤心。水行数百里，鸡犬不闻，人烟绝迹。迨抵上海，依然灯红酒绿，盖又是一世界矣!(完)"}]}