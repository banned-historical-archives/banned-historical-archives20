{"id":23163,"date":[{"year":1938,"month":7,"day":27}],"page":"6","source":"","region":"","masthead":"","special_issue":"","column":"","genre":"","count":"339","ytitle":"周浦日宣抚班长","mtitle":"逮捕傀儡之子","ftitle":"拯救王八妹李天民不力　伪商会主席等应尸其咎","authors":[],"text":[{"type":"paragraph","text":"浦南游击队领袖丁锡山、自将王八妹李天民二人正法后、日方对丁、恨之刺骨、惟丁今受正规军之调整补充、声势益盛、浦东中心之周浦、正处游击队四面威胁中、日方计无所出、乃移怨于拯救不力之人、前日日军驻周浦之宣抚班长墨赤永平、忽饬武装日军多名、将该镇伪商会主席张锡洲之子拘去、据悉前当日方得王李二人并所随日员被丁扣留之消息后、即挽人向浦东闻人马伯生设法、缘马为丁之业师、得马关说、或可徇情释放、讵丁早知日方有此一着、故立将王李等枪决、以示决心、日方由是转疑马无诚意、必欲得马而甘心、故马已规避多时、前日日方忽得马至周浦之消息、而张与马为旧交、以为其有藏匿之嫌、故特至其宅搜索、并将张子拘去、张现正竭力奔走、以冀为其子疏脱云。"}]}