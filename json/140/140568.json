{"id":140568,"date":[{"year":1947,"month":3,"day":13}],"page":"7","source":"","region":"","masthead":"","special_issue":"浮世绘","column":"","genre":"","count":"553","ytitle":"","mtitle":"石屋余沈","ftitle":"","authors":["马叙伦"],"text":[{"type":"paragraph","text":"马叙伦"},{"type":"paragraph","text":"陈老莲画"},{"type":"paragraph","text":"丁己十月，京师中央公园开书画展览会。凡七日，余以第一日往观。所见有陈老莲人物一帧。画一宰官高坐，执笔吏人数辈待焉，相皆奇古，冠服大似日本古装。有一葫芦。口上出人半身，对宰官若嬉笑者。初不明何意，次日偶翻酋阳杂俎，乃知所谓傀儡戏郭公也。"},{"type":"paragraph","text":"元椠琵琶"},{"type":"paragraph","text":"吴癯安(梅)得元椠琵琶记，乃常熟钱氏故物，有钱谦孝章，盖蒙叟昆季行也。展转入士礼居。荛翁亲识其后。复为陶齐(按端方也)所得，陶齐以赠翁传，末有松禅老人题识。乃戊戌五月归田时笔也，此书椠不见精，惟与流传本颇异。顷为吴兴刘氏景刊矣。书装二册为一椟，椟以柟，上刻识亦精。以陈简庄经籍跋文称荛翁以香柟椟藏宋本周易集解及宋本尔雅疏，镌题目一一精良，则此椟亦为士礼居故物也。"},{"type":"paragraph","text":"太平军"},{"type":"paragraph","text":"同县吴子抱言其外祖于太平天国军陷杭城时，为所掠榜。诡云有窖银在某处，军酋遣小率二人挟之往取。欺卒使舍兵器，榾地丈余，故无银也。卒既在坑中，即取兵杀之。覆以土，亟逃窜，会暮，遥见前途有灯光。往依之。至则有四人据桌为由吾之戏(由吾赌名)四人者顾之，皆无善状。既而叱令蹲桌下，为搔腿。为一人搔则三人者各以足蹴之。怒其不为搔也。乃以两手选搔八腿，不得休息，体亦惫且僵矣。俄而天明，乃无屋宇，亦无桌桀。身在荒野，四人者皆死尸，横陈于侧。其腿上无完肤。皆爪迹。已爪甲中则腐肉满矣。"}]}