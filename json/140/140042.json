{"id":140042,"date":[{"year":1947,"month":3,"day":10}],"page":"7","source":"","region":"","masthead":"","special_issue":"","column":"","genre":"","count":"968","ytitle":"","mtitle":"石屋余沈","ftitle":"","authors":["马叙伦"],"text":[{"type":"paragraph","text":"瀛台·金匮　陈仪与袁世凯"},{"type":"paragraph","text":"丙辰九月，以事入都。会遘国庆，许人入新华门。纵览南海。循岸东行，折而西北。过渡桥为瀛台，即戊戌政变后清孝钦显后幽德宗之所也。瀛台盖在水中，恃桥以渡，德宗居此，显后命卸其桥，过谒祭乃得出。涵元殿为德宗寝宫，陈设犹如故。并寻常什器，豪族钜家，盖有过之者，左室卧炕，壁上仅幔以花布，室中御笔所书春帖甚夥，有光绪三十四年齐戒忌辰牌一面，尚悬壁间，右室壁上有程子四箴及朱考亭国箴等。出瀛台，仍向西北行，经殿阁均不能记。往观石室金匮。石室者，项城豫荐可继已为总统者三人，书其名纳诸金匮，藏于石室。是日门局不得入。闻所书者为今大总统黎公，及故国务卿徐世昌并其子克定也。初献此议者为绍兴人陈毅(编者按现改名陈仪)字公侠，辛亥浙江反正时尝为军政司长者也。公侠以此被宠遇焉。室高可丈，以白石为之。费银十万，金匮盖所谓保险箱而镀以金者，亦耗五万云。抵怀仁堂，堂故仪惊殿也。庚子毁后，乃建如远西式。其后为延庆楼，闻项城尝祀显后于此，今二枚监守之。陈设并如显后时，今则荡然无所有。或谓项城猝后，其家人悉载以去。堂外有项城手植松树。有石表，四面俱刻识，南为国会成立四字，北为纪念树三字。东为中华民国二年四月八日十字。西为大总统袁世凯手植八字。字皆小篆，惟手字乃鵉书为毛。是日大风雨，自辰至未始霁。匆匆过览，未贡笔札，仅记大略。"},{"type":"paragraph","text":"“严加管束”后之翁同龢"},{"type":"paragraph","text":"清德宗二十四年八月，孝钦显皇后复垂帘。德宗托疾，实幽之瀛台。是时谭嗣同杨深秀等既并死于法，其他罢黜者亦数十人。常熟翁同龢以大学士驱逐回籍，既而复有地方官严加管束之命。常熟循故事，月具文投地方官云:“具禀奉旨驱逐回籍严加管束原任协办大学士翁同苏禀知本月同苏在籍并未滋生事端”云云。皆亲笔。其门下士仁和陆勉侪懋勳曾署常州府知府，见之。"},{"type":"paragraph","text":"马阮"},{"type":"paragraph","text":"随园诗话记宿迁女子倪瑞璿嘲马士瑛阮大铖云:“卖国仍将身白卖，奸雄两字惜称君。”余谓卖国者岂有不兼卖身者，抑且先卖身而国从之，国乃其胜器耳。"},{"type":"paragraph","text":"二张画品"},{"type":"paragraph","text":"在九华堂裕记见张善仔大千兄弟合作虎图四幅，大千补景者，善仔画虎，自是今之名手。然少韵致，亦由欠生动也。此四幅虎皆瘠，盖听经而不食生者欤?又有大千所画士女一幅，衣褶有大病，面貌则非古非今:又体肥而短，举止之状亦不大方。似一闺婢耳。大千以画负当世盛名，然气韵不厚，模古有余，自剏不足，骇俗有余，入雅不足。"},{"type":"paragraph","text":"<IMG alt=请插入2号盘，按F5键刷新后显示本插图！ src=\"D:\\inset\\1947\\03\\473a070101.JPG\">"}]}