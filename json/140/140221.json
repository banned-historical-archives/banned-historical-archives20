{"id":140221,"date":[{"year":1947,"month":3,"day":11}],"page":"7","source":"","region":"","masthead":"","special_issue":"","column":"","genre":"","count":"942","ytitle":"","mtitle":"石屋余沈","ftitle":"","authors":["马叙伦"],"text":[{"type":"paragraph","text":"马叙伦"},{"type":"paragraph","text":"汪穰卿与张元济"},{"type":"paragraph","text":"钱塘汪穰卿丈康年举光绪十六年夏曾祐榜进士。以病不与殿试。至三十年王寿朋榜始通籍为内阁中书。仍潦倒而没。丈于戊戌政变后创中外日报于沪，持清议，政府颇忌之。吾国之有报自申报始，顾于朝局无所短长。中外日报起，耳目一振，实革命之先导也。今乃不问推轮矣。壬寅癸卯之间，日报稍稍众，而中外日报以费绌不能支，贷于张菊生参议得二万，约偿期，至期不如约，而菊生欲得其成局为已用，力迫不已。且曰:君能偿则已，否则以报归我。穰卿愤而谋于苏松太道瑞澂，及江督端方，立约三万金。遂归菊生之贷。而中外日报自此为官物。菊生始必穰卿无以偿，得坐收其成局。既而知其事，大诧，已无可奈何。"},{"type":"paragraph","text":"盛夔卿"},{"type":"paragraph","text":"盛夔卿邮尚宣怀长子。仕至湖北德安府知府。多内宠，如夫人者十人。复有外妇，别营墅院居之。然夫人颇悍妒日监视之。或使其女伴父行止。故诸妾旷不得御，有逃逸者，则复置，足其数，谓之十美，尝筑宅上海池滨桥侧，诸妾所居，并以玻璃间隔，不用木材。十室相照，举止共见。而已室居其中。意以监制，恐有外遇也。有一新宠，亦不能近。一日，夫人方迎客，伺间而往，正当欢会，其女突入，夔卿羞愤，即起驾车出门。车中连饮勃兰地(外国酒名夔卿车中素备此酒。)兴致勃然，复往别墅续欢，俄而有促请赴宴者，则是夕方置宴妓家，已为东道也。至则为客劝饮，复进勃兰地数盏，卒然痰痰，不省人事，妓家大惧，纳之车中，送之别墅，别墅数关于夫人者也，至是惶惧无第。驰告夫人，夫人至则呵斥外妇，自牠夔卿，贵纳车中，驰归邸弟。而夔卿气如游丝。乃延德意志国医生视之，用諴术。纳药水，少瘥。戒夫人曰，七日不宜进饮食，否则复病不能救矣。至六日末，夫人忧其久饿体弱，进芙蕖实两盏，疾即复作。愧此医生，不敢复召。则集中外名医，并为东手。不得已复呼前医，再纳药水而病卒不起。死夫七日，十美殆去其七。"},{"type":"paragraph","text":"曾国藩与秦淮画舫"},{"type":"paragraph","text":"相传曾伯涵(编者按国藩也)已克江宁，秦淮画舫，亦复广众。盖如承平时矣。官吏溺游，江宁知府，某君欲禁绝之。言曰伯涵，伯涵欣然曰:‘有是哉!明日试治具，吾亦欲约诸公一游，领略其风趣。’某君因不敢治。说者谓曾以战余萧条，正赖以此招致人物，按世说:‘谢公时，兵厮逋亡多，近实南塘下诸舫中，或欲求一时搜索，谢公不许云’。若不容置此辈，何以为京都。曾正师此意。"},{"type":"paragraph","text":"<IMG alt=请插入2号盘，按F5键刷新后显示本插图！ src=\"D:\\inset\\1947\\03\\473b070601.JPG\">"}]}