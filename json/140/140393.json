{"id":140393,"date":[{"year":1947,"month":3,"day":12}],"page":"7","source":"","region":"","masthead":"","special_issue":"","column":"","genre":"","count":"858","ytitle":"","mtitle":"石屋余沈","ftitle":"","authors":["马叙伦"],"text":[{"type":"paragraph","text":"马叙伦"},{"type":"paragraph","text":"欢喜佛"},{"type":"paragraph","text":"三卷记京师雍和宫欢喜佛事，未能详也。刻观李湘帆金川琐记云，夷地多喇嘛寺，大者殿宇如浮屠，中间空洞直上，四方重簷垒栱，塑释迦像一如中土。余俱塑欢喜佛，冬至千百。皆青面蓝身，作男女交构状。机捩随手展动，不穿寸缕，或坐或立，丑态万端。却未见有卧像。清净只园，不啻唐宫镜殿。询之喇嘛，云:“是佛公佛母，然何必描抚床第秽亵至此。男女身有缨络宝玉嵌饰，兼以枯髅作杂佩，或缀垂马缨，身下衬藉者，无莫非枯髅。更有所谓牛头大王者，形如夜叉独立。诸欢喜佛间，瞠目注视，似未得其偶而有流涎之状，下阴翘然，手自捧持，云是护法菩萨。按雍和宫欢喜佛虽不多，而状一如此记，然则仿西域为之者耳。"},{"type":"paragraph","text":"袁瞿之隙"},{"type":"paragraph","text":"善化瞿子玖鸿玑提督河南学政，斥项城不与补县学生，前卷已记之。袁瞿之隙，实始于此，其后善化当国，得孝钦欢，项城欲排之而不得也。会善化以其先人遗册进孝钦，求得御笔，人谢，得独对。孝钦语之云:“弈劻(即庆亲王军机首席也)声名颇不好，当令出军机；但弈劻将赐六十寿，须少留其面子，待过其寿日耳。”善化本与庆邸不睦，闻之甚喜，归述于夫人，仍诫勿泄，而夫人偶漏而语，钱塘汪穰卿丈康年，善化门生也，其夫人极好事，出入善化之门，因得闻之，语穰丈，穰丈表之于京报。庆邸知之大懼，谋于项城，项城告英吉利国公使朱尔典令其夫人入观，伺闲启白:“庆亲王在军机办事甚好，何以将令出军机?”孝钦云无之。夫人因引京报言为证，孝钦悟由善化泄之，已怒矣。项城复召泗城杨士琦草奏劾善化，其由仅八字云:“交通报馆，结托外人。”密缮封之，以银一万元并封持与大兴恽毓鼎，语之云:“封不得启，若欲一万元，即便与之。”薇孙受银，如语上其封。善化即日奉旨驱逐回籍。初善化与仁和王文勤文韶不睦，文勤自军机出督云贵，命下日，善化令人持名刺诣文勤云:“请中堂的安，问中堂的好。”盖调之也。及善化被斥命下，文勤亦使人诣善化，命之云:“若往瞿中堂宅，但云请中堂的安，问中堂的好，切勿多一语”。使行，复召之归云:“吾语若此，汝能传否?”使述其言不误，文勤云:“对了。”仍再诫之勿多言。"},{"type":"paragraph","text":"<IMG alt=请插入2号盘，按F5键刷新后显示本插图！ src=\"D:\\inset\\1947\\03\\473c070501.JPG\">"}]}