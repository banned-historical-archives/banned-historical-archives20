{"id":48909,"date":[{"year":1938,"month":12,"day":17}],"page":"6","source":"","region":"","masthead":"","special_issue":"","column":"","genre":"","count":"276","ytitle":"日人窘态毕露","mtitle":"横征烟赌税","ftitle":"","authors":[],"text":[{"type":"paragraph","text":"沪西越界地段之烟赌营业、迄今盛况依旧、虽炸弹凶杀案件时闻、营业毫不衰退、至极司非而路曹家渡五角场一带、烟窟照常开门应市、最近某方藉称整理烟赌税、成立一娱乐监督处、委日入“宝山”氏任处长、华人周某为副处长、并在拟订为四等、甲等每日纳税一百六十元、乙等一百四十元、丙等一百二十元、丁等一百元、并规定凡赌台有赌具六副、烟窟有烟枪二十支、即须纳甲等税、以沪西二十七家赌檯、三十馀家烟窟计算、每日税收当在七万余元以上、又该地赌檯、以日来时肇凶案、故於各赌檯弄口、驻有彪形大汉三四人、如出入者情形稍觉可疑、即须搜查、故居于同里民众、不胜其扰云"}]}