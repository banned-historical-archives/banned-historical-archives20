{"id":73697,"date":[{"year":1939,"month":5,"day":16}],"page":"10","source":"","region":"","masthead":"","special_issue":"商业知识(第11期)","column":"","genre":"","count":"805","ytitle":"","mtitle":"为我商民进一言","ftitle":"","authors":["陈德容"],"text":[{"type":"paragraph","text":"陈德容"},{"type":"paragraph","text":"我国神圣抗战。迄今已逾廿月。瞻望前途。弥觉乐观。惟胜利之期愈近。则赖乎国人之努力者愈殷。方今之世。战争胜负之分。系乎两国战斗力之持久性。此战斗力者，实并一国之人力财力物力而包括之也。昔拿破仑尝谓战争之第一要件为财力。第二要件亦为财力。第三要件又为财力。足见财力犹在人力与物力之上。而为近代战争胜负之唯一要件。每见国人一闻对外借款有成。无论为数微巨。靡不色然展颜。盖亦知财力与抗战之关系。至巨且大也。然于其应纳所得税之义务。又每漠然视之。若不介意者。诚属费解。请纳一言如何。"},{"type":"paragraph","text":"我国之施行所得税也，原在树立良善之税制，以为非常事变之准备。果也，施行未及八月，而勇武之抗战始矣。徒以长期抗战之结果。于是敌人愈深。战区愈广。通商都埠。先后沦陷。税收之主源，若关税也，盐税也，统税也，莫不锐然猛减。不逮预算额远甚。惟所得税据财部发表，二十七年度实收额犹在二千三百万元以上。虽较预算额(二千五百万元)稍逊。然已远胜其他各税矣。但营利事业之所得税。尚在延宕观望之中。殆以营利事业所得税之甲报缴纳不若其他两类(薪给报酬所得税及证券存款利息所得税)之便利乎。抑亦别有其故乎。"},{"type":"paragraph","text":"原乎当兹抗战大业现在迈进之际。正我国人报国不可或失之机。凡我同胞应如何体卹政府财政之困难，而为拥跃之输将。何能复持观望。坐资敌寇之久事挣扎者。须知税款有一分之被侵。国库即蒙一分之损失。抗战即少一分之力量。敌寇即不得从速而消灭。犹忆客冬财部为施行非常时期过分利得税时，尝称前线将士，浴血苦战，而后方人民之有所得者如无纳税义务。宁得谓平。信哉斯言。抑亦与有力出力，有财输财之义有所乎。矧客岁各业咸结盈余。而过分利得税财部经展至二十八年一月一日起施行。则区区所得税之义务。在平日犹当拥跃输将。况当兹非常之时期乎。务盼我爱国商民诚实报缴。庶充国库。毋以时处非常而勿纳。毋以税款微细而怠忽。爱国切勿后人。报缴切勿或迟。则抗战幸甚。国族幸甚。"}]}