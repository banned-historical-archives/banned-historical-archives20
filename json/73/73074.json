{"id":73074,"date":[{"year":1939,"month":5,"day":13}],"page":"7","source":"","region":"","masthead":"","special_issue":"","column":"","genre":"","count":"248","ytitle":"","mtitle":"食宿方无忧 潜出做窃盗","ftitle":"犹太难民父子　偷表判处徒刑","authors":[],"text":[{"type":"paragraph","text":"德国现已为欧陆之刀俎、年来该方面之弱小民族、其无抵抗之毅力者、大都已为鱼肉矣、犹太人更以不见容于彼、四方流徒、直类丧家之犬、最近数月至沪之犹太难民、幸经租界当局妥予收容、若辈颇有如归之乐、顾此中亦复良莠不齐、其不良者、竟因食宿无忧、则萌非分之想、有名亨生者、日前与其子自收容所潜出、混入某时计公司、偷窃时表、当被发觉报捕查获、前解第一特院质讯属实、其为父者被制徒刑两月、子则倍之、该父子两人、当庭表示服罪、遂即双双同投囹圄、易流浪生涯、而尝铁窗风味矣。"}]}